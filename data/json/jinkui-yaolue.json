{"alldata": [{"section": 0, "header": "脏腑经络先后病脉证", "data": [{"ID": 0, "text": "论十三首、脉证二条。"}, {"ID": 1, "text": "问曰：上工治未病，何也？师曰：夫治未病者，见肝之病，知肝传脾，当先实脾，四季脾王不受邪，即勿补之。中工不晓相传，见肝之病，不解实脾，惟治肝也。"}, {"ID": 2, "text": "夫肝之病，补用醋，助用焦苦，益用甘味之药调之。酸入肝，焦苦入心，甘入脾。脾能伤肾，肾气微弱，则水不行；水不行，则心火气盛；心火气盛，则伤肺；肺被伤，则金气不行；金气不行，则肝气盛，故实脾则肝自愈。此治肝补脾之要妙也。肝虚则用此法，实则不在用之。"}, {"ID": 3, "text": "经曰：虚虚实实，补不足，损有馀。是其义也。馀藏准此。"}, {"ID": 4, "text": "夫人禀五常，因风气而生长，风气虽能生万物，亦能害万物。如水能浮舟，亦能覆舟。若五脏元真通畅，人即安和，客气邪风，中人多死。千般灾难，不越三条：一者，经络受邪，入脏腑，为内所因也；二者，四肢九窍，血脉相传，壅塞不通，为外皮肤所中也；三者，房室、金刃、虫兽所伤。以凡详之，病由都尽。"}, {"ID": 5, "text": "若人能养慎，不令邪风干忤经络；适中经络，未流传腑脏，即医治之；四肢才觉重滞，即导引、吐纳、针灸、膏摩，勿令九窍闭塞；更能无犯王法，禽兽灾伤；房室勿令竭之，服食节其冷、热、苦、酸、辛、甘，不遗形体有衰，病则无由入其腠理。腠者，是三焦通会元真之处，为血气所注；理者，是皮肤脏腑之文理也。"}, {"ID": 6, "text": "问曰：病人有气色见于面部，愿闻其说。师曰：鼻头色青，腹中痛，苦冷者死。鼻头色微黑者，有水气。色黄者，胸上有寒；色白者，亡血也。设微赤非时者死。其目正圆者痊，不治。又色青为痛，色黑为劳，色赤为风，色黄者便难，色鲜明者有留饮。"}, {"ID": 7, "text": "师曰：病人语声寂然，喜惊呼者，骨节间病；语声喑喑然不彻者，心膈间病；语声啾啾然细而长者，头中病。"}, {"ID": 8, "text": "师曰：息摇肩者，心中坚；息引胸中上气者，咳；息张口短气者，肺痿唾沫。"}, {"ID": 9, "text": "师曰：吸而微数，其病在中焦，实也，当下之即愈，虚者不治。在上焦者，其吸促；在下焦者，其吸远，此皆难治。呼吸动摇振振者，不治。"}, {"ID": 10, "text": "师曰：寸口脉动者，因其王时而动，假令肝王色青，四时各随其色。肝色青而反色白，非其时色脉，皆当病。"}, {"ID": 11, "text": "问曰：有未至而至，有至而不至，有至而不去，有至而太过，何谓也？师曰：冬至之后，甲子夜半少阳起，少阳之时阳始生，天得温和。以未得甲子，天因温和，此为未至而至也；以得甲子而天未温和，此为至而不至也；以得甲子而天大寒不解，此为至而不去也；以得甲子而天温如盛夏五六月时，此为至而太过也。"}, {"ID": 12, "text": "师曰：病人脉浮者在前，其病在表；浮者在后，其病在里。腰痛背强不能行，必短气而极也。"}, {"ID": 13, "text": "问曰：经云：厥阳独行，何谓也？师曰：此为有阳无阴，故称厥阳。"}, {"ID": 14, "text": "问曰：寸脉沉大而滑，沉则为实，滑则为气。实气相传，血气入脏即死，入腑即愈，此为卒厥。何谓也？师曰：唇口青，身冷，为入脏即死；如身和，汗自出，为入腑即愈。"}, {"ID": 15, "text": "问曰：脉脱入脏即死，入腑即愈，何谓也？师曰：非为一病，百病皆然。譬如浸淫疮，从口起流向四肢者，可治；从四肢流来入口者，不可治；病在外者，可治；入里者，即死。"}, {"ID": 16, "text": "问曰：阳病十八，何谓也？师曰：头痛，项、腰、脊、臂、脚掣痛。"}, {"ID": 17, "text": "阴病十八，何谓也？师曰：咳、上气、喘、哕、咽、肠鸣、胀满、心痛、拘急。"}, {"ID": 18, "text": "五藏病各有十八，合为九十病。人又有六微，微有十八病，合为一百八病。五劳、七伤、六极、妇人三十六病，不在其中。"}, {"ID": 19, "text": "清邪居上，浊邪居下，大邪中表，小邪中里，䅽飥之邪，从口入者，宿食也。五邪中人，各有法度，风中于前，寒中于暮，温伤于下，雾伤于上，风令脉浮，寒令脉急，雾伤皮腠，温流关节，食伤脾胃，极寒伤经，极热伤络。"}, {"ID": 20, "text": "问曰：病有急当救里、救表者，何谓也？师曰：病，医下之，续得下利清谷不止，身体疼痛者，急当救里；后身体疼痛，清便自调者，急当救表也。"}, {"ID": 21, "text": "夫病痼疾，加以卒病，当先治其卒病，后乃治其痼疾也。"}, {"ID": 22, "text": "师曰：五脏病各有得者愈，五脏病各有所恶，各随其所不喜者为病。病者素不应食，而反暴思之，必发热也。"}, {"ID": 23, "text": "夫诸病在脏欲攻之，当随其所得而攻之，如渴者，与猪苓汤。馀皆仿此。"}]}, {"section": 1, "header": "痓湿暍病脉证治", "data": [{"ID": 24, "text": "论一首、脉证十二条、方十一首。"}, {"ID": 25, "text": "太阳病，发热无汗，反恶寒者，名曰刚痓。太阳病，发热汗出，而不恶寒，名曰柔痓。太阳病，发热，脉沉而细者，名曰痓，为难治。太阳病，发汗太多，因致痓。夫风病下之则痓，复发汗，必拘急。疮家虽身疼痛，不可发汗，汗出则痓。"}, {"ID": 26, "text": "病者身热足寒，颈项强急，恶寒，时头热，面赤目赤，独头动摇，卒口噤，背反张者，痓病也。若发其汗者，寒湿相得，其表益虚，即恶寒甚；发其汗已，其脉如蛇。暴腹胀大者，为欲解，脉如故，反伏弦者痓。夫痓脉，按之紧如弦，直上下行。痓病有灸疮，难治。"}, {"ID": 27, "text": "《脉经》云：痓家其脉伏坚，直上下。"}, {"ID": 28, "text": "太阳病，其证备，身体强，几几然，脉反沉迟，此为痓。括楼桂枝汤主之。"}, {"ID": 29, "text": "括蒌桂枝汤方："}, {"ID": 30, "text": "括蒌根二两，桂枝三两，芍药三两，甘草二两，生姜三两，大枣十二枚。"}, {"ID": 31, "text": "右六味，以水九升，煮取三升，分温三服，取微汗。汗不出，食顷啜热粥发之。"}, {"ID": 32, "text": "太阳病，无汗而小便反少，气上冲胸，口噤不得语，欲作刚痓，葛根汤主之。"}, {"ID": 33, "text": "葛根汤方："}, {"ID": 34, "text": "葛根四两；麻黄三两，去节；桂二两，去皮；芍药二两；甘草二两，炙；生姜三两；大枣十二枚。"}, {"ID": 35, "text": "右七味，㕮咀，以水一升，先煮麻黄、葛根，减二升，去沫，内诸药，煮取三升，去滓，温服乙升，覆取微似汗，不须啜粥。馀如桂枝汤法将息及禁忌。"}, {"ID": 36, "text": "痓为病，胸满口噤，卧不著席，脚挛急，必齘齿，可与大承气汤。"}, {"ID": 37, "text": "大承气汤方："}, {"ID": 38, "text": "大黄四两，酒洗；厚朴半斤，炙，去皮；枳实五枚，炙；芒硝三合。"}, {"ID": 39, "text": "右四味，以水一斗，先煮二物，取五升；去滓，内大黄，煮取二升；去滓，内芒硝，更上火微一二弗，分温再服，得下止服。"}, {"ID": 40, "text": "太阳病，关节疼痛而烦，脉沉而细者，此名湿痹。湿痹之候，小便不利，大便反快，但当利其小便。湿家之为病，一身尽疼，发热，身色如熏黄也。"}, {"ID": 41, "text": "湿家，其人但头汗出，背强，欲得被覆向火。若下之早则哕，或胸满，小便不利，舌上如胎者，以丹曰有热，胸上有寒，渴欲得饮而不能饮，则口燥烦也。湿家，下之，额上汗出，微喘，小便利者死；若下利不止者亦死。风湿相搏，一身尽疼痛，法当汗出而解，值天阴雨不止，医云：此可发汗。汗之病不愈者，何也？盖发其汗，汗大出者，但风气去，湿气在，是故不愈也。若治风湿者，发其汗，但微微似欲出汗者，风湿俱去也。湿家病，身疼发热，面黄而喘，头痛，鼻塞而烦，其脉大，自能饮食，腹中和无病，病在头中寒湿，故鼻寒，内药鼻中则愈。湿家，身烦疼，可与麻黄加术汤发其汗为宜，慎不可以火攻之。"}, {"ID": 42, "text": "麻黄加术汤方："}, {"ID": 43, "text": "麻黄三两，去节；桂枝二两，去皮；甘草二两，炙；杏仁七十个，去皮、尖；白术四两。"}, {"ID": 44, "text": "右五味，以水九升，先煮麻黄，减二升，去上沫，内诸药，煮取二升半，去滓，温服八合，覆取微似汗。"}, {"ID": 45, "text": "病者一身尽疼，发热，日晡所剧者，名风湿。此病伤于汗出当风，或久伤取冷所致也。可与麻黄杏仁薏苡甘草汤。"}, {"ID": 46, "text": "麻黄杏仁薏苡甘草汤方："}, {"ID": 47, "text": "麻黄，去节，半两，汤泡；甘草一两，炙；薏苡仁半两；杏仁十个，去皮、火，炒。"}, {"ID": 48, "text": "右锉麻豆大，每服四钱匕，水盏半，煮八分，去滓温服。有微汗，避风。"}, {"ID": 49, "text": "风湿，脉浮身重，汗出恶风者，防己黄耆汤主之。"}, {"ID": 50, "text": "防己黄耆汤方："}, {"ID": 51, "text": "防己一两；甘草半两，炒；白术七钱半；黄耆一两一分，去芦。"}, {"ID": 52, "text": "右锉麻豆大，每抄五钱七，生姜四片，大枣一枚，水盏半，煎八分，去滓温服，良久再服。喘者加麻黄半两，胃中不和者加芍药三分，气上冲者加桂枝三分，下有陈寒者加细辛三分。服后当如虫行皮中，从腰下如冰，后坐被上，久以一被绕腰以下，温令微汗，差。"}, {"ID": 53, "text": "伤寒八九日，风湿相搏，身体疼痛，不能自转侧，不呕不渴，脉浮虚而涩者，桂枝附子汤主之。若大便坚，小便自利者，去桂加白术汤主之。"}, {"ID": 54, "text": "桂枝附子汤方："}, {"ID": 55, "text": "桂枝四两，去皮；生姜三两，切；附子三枚，炮，去皮，破八片；甘草二两，炙；大枣十二枚，擘。"}, {"ID": 56, "text": "右五味，以水六升，煮取二升，去滓，分温三服。"}, {"ID": 57, "text": "白术附子汤方："}, {"ID": 58, "text": "白术二两；附子一枚半，炮，去皮；甘草一两，炙；生姜一两半，切；大枣六枚。"}, {"ID": 59, "text": "右五味，以水三升，煮取一升，去滓，分温三服。一服觉身痹，半日许再服，三服都尽，其人如冒状，勿怪，即是术附竝走皮中，逐水气未得除故耳。"}, {"ID": 60, "text": "风湿相搏，骨节疼烦，掣痛不得屈伸，近之则痛剧，汗出短气，小便不利，恶风不欲去衣，或身微肿者，甘草附子汤主之。"}, {"ID": 61, "text": "甘草附子汤方："}, {"ID": 62, "text": "甘草二两，炙；附子二枚，炮，去皮；白术二两；桂枝四两，去皮。"}, {"ID": 63, "text": "右四味，以水六升，煮取三升，去滓，温服一升，日三服，初服得微汗则解。能食汗出复烦者，服五合。恐一升多者，服六七合为妙。"}, {"ID": 64, "text": "太阳中暍，发热恶寒，身重而疼痛，其脉弦细芤迟，小便已，洒洒然毛耸，手足逆冷；小有劳，身即热，口前开板齿燥，若发其汗，则其恶寒甚；加温针则发热甚；数下之则淋甚。"}, {"ID": 65, "text": "太阳中热者，暍是也，汗出恶寒，身热而渴，白虎加人参汤主之。"}, {"ID": 66, "text": "白虎人参汤方："}, {"ID": 67, "text": "知母六两；石膏一斤，碎；甘草二两；粳米六合；人参三两。"}, {"ID": 68, "text": "右五味，以水一斗，煮米热汤成，去滓，温服一升，日三服。"}, {"ID": 69, "text": "太阳中暍，身热疼重而脉微弱，此以夏月伤冷水，水行皮中所致也，一物苽蒂汤主之。"}, {"ID": 70, "text": "一物苽蒂汤方："}, {"ID": 71, "text": "苽蒂二七个。"}, {"ID": 72, "text": "右锉，以水一升，煮取五合，去滓顿服。"}]}, {"section": 2, "header": "百合狐惑阴阳毒病脉证治", "data": [{"ID": 73, "text": "论一首、脉证三条、方十一首。"}, {"ID": 74, "text": "论曰：百合病者，百脉一宗，悉致其病也。意欲食复不能食，常默然，欲卧不能卧，欲行不能行，饮食或有美时，或有不用闻食臭时，如寒无寒，如热无热，口苦小便赤，诸药不能治，得药则剧吐利，如有神灵者，身形如和，其脉微数。每溺时头痛者，六十日乃愈；若溺时头不痛，淅然者，四十日愈；若溺快然，但头眩者，二十日愈。其证或未病而预见，或病四五日而出，或病二十日或一月微见者，各随证治之。"}, {"ID": 75, "text": "百合病发汗后者，百合知母汤主之。"}, {"ID": 76, "text": "百合知母汤方："}, {"ID": 77, "text": "百合七枚，擘；知母三两，切。"}, {"ID": 78, "text": "右先以水洗百合，渍一宿，当白沫出，去其水，更以泉水二升，煎取一升，去滓；别以泉水二升煎知母，取一升，去滓；后合和煎，取一升五合，分温再服。"}, {"ID": 79, "text": "百合病下之后者，滑石代赭汤主之。"}, {"ID": 80, "text": "滑石代赭汤方："}, {"ID": 81, "text": "百合七枚，擘；滑石三两，碎，绵裹；代赭石弹大一枚，绵裹。"}, {"ID": 82, "text": "右先以水洗百合，渍一宿，当白沫出，去其水，更以泉水二升，煎取一升，去滓；别以泉水二升煎滑石、代赭，取一升，去滓，后合和重煎，取一升五合，分温服。"}, {"ID": 83, "text": "百合病吐之后者，用后方主之。"}, {"ID": 84, "text": "百合鸡子汤方："}, {"ID": 85, "text": "百合七枚，擘；鸡子黄一枚。"}, {"ID": 86, "text": "右先以水洗百合，渍一宿，当白沫出，去其水，更以泉水二升，煎取一升，去滓；内鸡子黄，搅匀，煎五分，温服。"}, {"ID": 87, "text": "百合病不经吐下发汗，病形如初者，百合地黄汤主之。"}, {"ID": 88, "text": "百合地黄汤方："}, {"ID": 89, "text": "百合七枚，擘；生地黄汁一升。"}, {"ID": 90, "text": "右以水洗百合，渍一宿，当白沫出，去其水，更以泉水二升，煎取一升，去滓，内地黄汁，煎取一升五合，分温再服，中病勿更服，大便当如漆。"}, {"ID": 91, "text": "百合病一月不解，变成渴煮，百合洗方主之。"}, {"ID": 92, "text": "百合洗方："}, {"ID": 93, "text": "右以百合一升，以水一斗，渍之一宿，以洗身。洗已，食煮饼，勿以盐豉也。"}, {"ID": 94, "text": "百合病渴不差者，用后方主之。"}, {"ID": 95, "text": "括蒌牡蛎散方："}, {"ID": 96, "text": "括蒌根；牡蛎，熬，等分。"}, {"ID": 97, "text": "右为细末，饮服方寸匕，日三服。"}, {"ID": 98, "text": "百合病变发热者，百合滑石散主之。"}, {"ID": 99, "text": "百合滑石散方："}, {"ID": 100, "text": "百合一两，炙；滑石三两。"}, {"ID": 101, "text": "右为散，饮服方寸匕，日三服，当微利者，止服，热则除。"}, {"ID": 102, "text": "百合病见于阴者，以阳法救之；见于阳者，以阴法救之。见阳攻阴，复发其汗，此为逆；见阴攻阳，乃复下之，此亦为逆。"}, {"ID": 103, "text": "狐惑之为病，状如伤寒，热默欲眠，目不得闭，卧起不安。蚀于喉为惑，蚀于阴为狐，不欲饮食，恶闻食臭，其面目乍赤、乍黑、乍白。蚀于上部则声喝，甘草泻心汤主之。"}, {"ID": 104, "text": "甘草泻心汤方："}, {"ID": 105, "text": "甘草四两，黄芩、人参、乾姜各三两，黄连九两，大枣十二枚，半夏半斤。"}, {"ID": 106, "text": "右七味，水一斗，煮取六升，去滓，再煎，温服一升，日三服。"}, {"ID": 107, "text": "蚀于下部则咽乾，苦参汤洗之。"}, {"ID": 108, "text": "："}, {"ID": 109, "text": "。"}, {"ID": 110, "text": "。"}, {"ID": 111, "text": "蚀于肛者，雄黄熏之。"}, {"ID": 112, "text": "雄黄熏方。"}, {"ID": 113, "text": "右一味为末，筒瓦二枚合之，烧，向肛熏方。"}, {"ID": 114, "text": "病者脉数，无热微烦，默默但欲卧，汗出。初得之三四日，目赤如鸠眼；七八日目四眦黑。若能食者，脓已成也。赤豆当归散主之。"}, {"ID": 115, "text": "赤小豆当归散方："}, {"ID": 116, "text": "赤小豆三升，浸令牙出，曝乾；当归。"}, {"ID": 117, "text": "右二味，杵为散，浆水服方寸匕，日三服。"}, {"ID": 118, "text": "阳毒之为病，面赤班班如锦文，咽喉痛，唾脓血。五日可治，七日不可治，升麻鳖甲汤主之。"}, {"ID": 119, "text": "阴毒之为病，面目青，身痛如被杖，咽喉痛。五日可治，七日不可治，升麻鳖甲汤去雄黄蜀椒主之。"}, {"ID": 120, "text": "升麻鳖甲汤方："}, {"ID": 121, "text": "升麻二两；当归一两；蜀椒炒去汁，一两；甘草二两；鳖甲手指大一片，炙；雄黄半两，研。"}, {"ID": 122, "text": "右六味，以水四升，煮取一升，顿服之，老小再服，取汗。"}]}, {"section": 3, "header": "疟病脉证并治", "data": [{"ID": 123, "text": "证二条、方六首。"}, {"ID": 124, "text": "师曰：疟脉自弦，弦数者多热，弦迟者多寒。弦小紧者下之差，弦迟者可温之，弦紧者可发汗，针灸也。浮大者可吐之，弦数者风发也，以饮食消息止之。"}, {"ID": 125, "text": "病疟，以月一日发，当以十五日愈；设不差，当月尽解；如其不差，当去何？师曰：此结为症瘕，名曰疟母，急治之，宜鳖甲煎丸。"}, {"ID": 126, "text": "鳖甲煎丸方："}, {"ID": 127, "text": "鳖甲十二分，炙；乌扇三分，烧；黄芩三分；柴胡六分；鼠妇三分，熬；乾姜二分；大黄三分；芍药五分；桂枝三分；葶苈一分，熬；石韦三分，去毛；厚朴三分；牡丹五分，去心；瞿麦二分；紫盛三分；半夏一分；人参一分；䗪虫五分，熬；附胶三分，炙；蜂窠四分，炙；赤消十二分；蜣蜋六分，熬；桃仁二分。"}, {"ID": 128, "text": "右二十三味为末，取锻竈下灰一斗，清酒一斛五斗，浸灰，候酒尽一半，著鳖甲于中，煮令泛烂如胶漆，绞取汁，内诸药，煎为丸如梧子大，空心服七丸，日三服。"}, {"ID": 129, "text": "师曰：阴气孤绝，阳气独发，则热而少气烦冤，手足热而欲呕，名曰疟。若但热不寒者，邪气内藏于心，外舍分肉之间，令人消铄脱肉。"}, {"ID": 130, "text": "温疟者，其脉如平，身无寒但热，骨节疼烦，时呕，白虎加桂枝汤主之。"}, {"ID": 131, "text": "白虎加桂枝汤方："}, {"ID": 132, "text": "知母六两；甘草二两，炙；石膏一斤；粳米二合；桂去皮，三两。"}, {"ID": 133, "text": "右锉，每五钱，水一盏半，煎至八分，去滓，温服，汗出即愈。"}, {"ID": 134, "text": "疟多寒者，名曰牡疟，蜀漆散主之。"}, {"ID": 135, "text": "蜀漆散方："}, {"ID": 136, "text": "蜀漆，烧去腥；云母，烧二日夜；龙骨等分。"}, {"ID": 137, "text": "右三味，杵为散，未发前以浆水服半钱。温疟加蜀漆半分，临发时服一钱匕。"}, {"ID": 138, "text": "附《外台秘要》方："}, {"ID": 139, "text": "牡蛎汤：治牡疟。"}, {"ID": 140, "text": "牡蛎四两，熬；麻黄去节，四两；甘草二两；蜀漆三两。"}, {"ID": 141, "text": "右四味，以水八升，先煮蜀漆、麻黄，去上沫，得六升，内诸药，煮取二升，温服一升。若吐，则勿更服。"}, {"ID": 142, "text": "柴胡去半夏加括蒌汤：治疟病发渴者，亦治劳疟。"}, {"ID": 143, "text": "柴胡八两，人参、黄芩、甘草各三两，括蒌根四两，生姜二两，大枣十二枚。"}, {"ID": 144, "text": "右七味，以水一斗二升，煮取六升，去滓，再煎取三升，温服一升，日二服。"}, {"ID": 145, "text": "柴胡桂蒌汤：治疟寒多微有热，或但寒不热。"}, {"ID": 146, "text": "柴胡半斤；桂枝三两，去皮；乾姜二两；括蒌根四两；黄芩三两；牡蛎三两，熬；甘草二两，炙。"}, {"ID": 147, "text": "右七味，以水一斗二升，煮取六升，去滓，再煎取三升，温服一升，日三服。初服微烦，复服汗出便愈。"}]}, {"section": 4, "header": "中风历节病脉证并治", "data": [{"ID": 148, "text": "论一首、脉证三条、方十二首。"}, {"ID": 149, "text": "夫风之为病，当半身不遂，或但臂不遂者，此为痹。脉微而数，中风使然。寸口脉浮而紧，紧则为寒，浮则为虚，寒虚相搏，邪在皮肤。浮者血虚，络脉空虚，贼邪不泻，或左或右，邪气反缓，正气即急，正气引邪，喎僻不遂。邪在于络，肌肤不仁；邪在于经，即重不胜；邪入于腑，即不识人；邪入于脏，舌即难言，口吐涎。"}, {"ID": 150, "text": "侯氏黑散：治大风，四肢烦重，心中恶寒不足者。"}, {"ID": 151, "text": "菊花四十分，白术十分，细辛三分，茯苓三分，牡蛎三分，桔梗八分，防风十分，人参三分，矾石三分，黄芩五分，当归三分，乾姜三分，芎藭三分，桂枝三分。"}, {"ID": 152, "text": "右十四味，杵为散，酒服方寸一，日一服。初服二十日，温酒调服，禁一切鱼肉大蒜，常宜冷食，六十日止，即药积在腹中不下也，热食即下矣，冷食自能助药力。"}, {"ID": 153, "text": "寸口脉迟而缓，迟则为寒，缓则为虚，荣缓则为亡血，卫缓则为中风。邪气中经，则身痒而瘾疹。心气不足，邪气入中，则胸满而短气。"}, {"ID": 154, "text": "风引汤：除热瘫痫。"}, {"ID": 155, "text": "大黄、乾姜、龙骨各四两，桂枝三两，甘草、牡蛎各二两，寒水石、滑石、赤石脂、白石脂、紫石英、石膏各六两。"}, {"ID": 156, "text": "右十二味，杵，粗筛，以韦囊盛之。取三指撮，井花水三升，煮三沸，温服一升。"}, {"ID": 157, "text": "防己地黄汤：治病如狂状妄行，独语不休，无寒热，其脉浮。"}, {"ID": 158, "text": "防己一钱，桂枝三钱，防风三钱，甘草一钱。"}, {"ID": 159, "text": "右四味，以酒一杯，渍之一宿，绞取汁；生地黄二斤，㕮咀，蒸之如斗米饭久；以铜器盛其汁，更绞地黄汁，和分再服。"}, {"ID": 160, "text": "头风摩散方："}, {"ID": 161, "text": "大附子一枚，炮；盐等分。"}, {"ID": 162, "text": "右二味，为散，沐了，以方寸匕，已摩疾上，令药力行。"}, {"ID": 163, "text": "寸口脉沉而弱，沉即主骨，弱即主筋，沉即为肾，弱即为肝。汗出入水中，如水伤心，历节黄汗出，故曰历节。"}, {"ID": 164, "text": "跌阳脉浮而滑，滑则谷气实，浮则汗自出。"}, {"ID": 165, "text": "少阴脉浮而弱，弱则血不足，浮则为风，风血相搏，即疼痛如掣。盛人脉涩小，短气汗出，历节疼不可屈伸，此皆饮酒汗出当风所致。"}, {"ID": 166, "text": "诸肢节疼痛，身体尪羸，脚肿如脱，头眩短气，温温欲吐，桂枝芍药知母汤主之。"}, {"ID": 167, "text": "桂枝芍药知母汤方："}, {"ID": 168, "text": "桂枝四两；芍药三两；甘草二两；麻黄二两；生姜五两；白术五两；知母四两；防风四两；附子二两，炮。"}, {"ID": 169, "text": "右九味，以水七升，煮取二升，温服七合，日三服。"}, {"ID": 170, "text": "味酸则伤筋，筋伤则缓，名曰泄；醎则伤骨，骨伤则痿，名曰枯；枯泄相搏，名曰断泄。荣气不通，卫不独行，荣卫俱微，三焦无所御，四属断绝，身体羸瘦，独足肿大，黄汗出，胫冷。假令发热，便为历节也。"}, {"ID": 171, "text": "痛历节，不可屈伸，疼痛，乌头汤主之。"}, {"ID": 172, "text": "乌头汤方：治脚气疼痛，不可屈伸。"}, {"ID": 173, "text": "麻黄、芍药、黄氐各三两；甘草，；川乌五枚，㕮咀，以蜜二升，煎取一升，即出乌豆。"}, {"ID": 174, "text": "右五味，㕮咀四味，以水三升，煮取一升，去滓，内蜜煎中，更煎之，服七合。不知，尽服之。"}, {"ID": 175, "text": "矾石汤：治脚气冲心。"}, {"ID": 176, "text": "矾石二两。"}, {"ID": 177, "text": "右一味，以浆水一斗五升，煎三五沸，浸脚良。"}, {"ID": 178, "text": "附方："}, {"ID": 179, "text": "《古今录验》续命汤：治中风痱，身体不能自收，口不能言，冒昧不知痛处，或拘急不得转侧。"}, {"ID": 180, "text": "麻黄、桂枝、当归、人参、石膏、乾姜、甘草各三两，芎藭，杏仁四十枚。"}, {"ID": 181, "text": "右九味，以水一斗，煮取四升，当小汗，薄覆脊，凭几坐，汗出则愈。不汗更服，无所禁，勿当风。并治但伏不得卧，咳逆上气，面目浮肿。"}, {"ID": 182, "text": "《千金》三黄汤：治中风，手足拘急，百节疼痛，烦热心乱，恶寒，经日不欲饮食。"}, {"ID": 183, "text": "麻黄五钱，独活四钱，细辛二钱，黄茋二钱，黄芩三钱。"}, {"ID": 184, "text": "右五味，以水六升，煮取二升，温三服。一服小汗，二服大汗。心热加大黄二钱，腹满加枳实一枚，气逆加人参三钱，悸加牡蛎三钱，渴加括蒌根三钱，先有寒加附子一枚。"}, {"ID": 185, "text": "《近效方》：术附汤：治风虚头重胘，苦极，不知食味，暖肌补中，益精气。"}, {"ID": 186, "text": "白术二两；附子一枚半，炮，去皮；甘草一两，炙。"}, {"ID": 187, "text": "右三味，锉，每五钱匕，姜五片，枣一枚，水盏半，煎七分，去滓，温服。"}, {"ID": 188, "text": "崔氏八味丸：治脚气上入，小腹不仁。"}, {"ID": 189, "text": "乾地黄八两；山茱萸、署蓣各四两；泽泻、茯苓、牡丹皮各三两；桂枝，附子，炮，各一两。"}, {"ID": 190, "text": "右八味，末之，炼蜜和丸梧子大，酒下十五丸，日再服。"}, {"ID": 191, "text": "《千金方》越婢加术汤：治内极，热则身体津脱，腠理开，汗大泄，厉风气，下焦脚弱。"}, {"ID": 192, "text": "麻黄六两，石膏半斤，生姜三两，甘草二两，白术四两，大枣十五枚。"}, {"ID": 193, "text": "右六味，以水六升，先煮麻黄，去上沫，内诸药，煮取三升，分温三服。恶风加附子一枚，炮。"}]}, {"section": 5, "header": "血痹虚劳病脉证并治", "data": [{"ID": 194, "text": "论一首、脉证九条、方九首。"}, {"ID": 195, "text": "问曰：血痹病从何得之？师曰：夫尊荣人骨弱肌肤盛，重困疲劳汗出，卧不时动摇，加被微风，遂得之。但以脉自微涩在寸口，关上小紧，宜针引阳气，令脉和，紧去则愈。"}, {"ID": 196, "text": "血痹阴阳俱微，寸口关上微，尺中小紧，外证身体不仁，如风痹状，黄耆桂枝五物汤主之。"}, {"ID": 197, "text": "黄耆桂枝五物汤方："}, {"ID": 198, "text": "黄耆三两，芍药三两，桂枝三两，生姜六两，大枣十二枚。"}, {"ID": 199, "text": "右五味，以水六升，煮取二升，温服七合，日三服。"}, {"ID": 200, "text": "夫男子平人，脉大为劳，极虚亦为劳。"}, {"ID": 201, "text": "男子面色薄者，主渴及亡血，卒喘悸，脉浮者里虚也。男子脉虚沉弦，无寒热，短气里急，小便不利，面色白，时目瞑兼衄，小腹满，此为劳使之然。劳之为病，其脉浮大，手足烦，春夏剧，秋冬瘥，阴寒精自出，酸削不能行。"}, {"ID": 202, "text": "男子脉浮弱而涩，为无子，精气清冷。夫失精家，小腹弦急，阴头寒，目眩发落，脉极虚芤迟，为清谷，亡血，失精。脉得诸芤动微紧，男子失精，女子梦交，桂枝龙骨牡蛎汤主之。"}, {"ID": 203, "text": "桂枝加龙骨牡蛎汤方："}, {"ID": 204, "text": "桂枝、芍乐、生姜各三两，甘草二两，大枣十二枚，龙骨、牡蛎。"}, {"ID": 205, "text": "右七味，以水七升，煮取三升，分温三服。"}, {"ID": 206, "text": "天雄散方："}, {"ID": 207, "text": "天雄三两，炮；白术八两；桂枝六两；龙骨三两。"}, {"ID": 208, "text": "右四味，杵为散，酒服半钱匕，日三服，不知，稍增之。"}, {"ID": 209, "text": "男子平人，脉虚弱经微者，善盗汗也。"}, {"ID": 210, "text": "人年五六十，其病脉大者，痹侠背行，若肠鸣，马刀侠瘿者，皆为劳得之。脉沉小迟，名脱气，其人疾行则喘喝，手足逆寒，腹满，甚则溏泄，食不消化也。脉弦而大，弦则为减，大则为芤，减则为寒，芤则为虚，虚寒相搏，此名为革。妇人则半产漏下，男子则亡血失精。"}, {"ID": 211, "text": "虚劳里急，悸，衄，腹中痛，梦失精，四肢酸痛，手足烦热，咽乾口燥，小建中汤主之。"}, {"ID": 212, "text": "小建中汤方："}, {"ID": 213, "text": "桂枝三两，去皮；甘草三两，炙；大枣十二枚；芍药八两；生姜二两；胶饴一升。"}, {"ID": 214, "text": "右六味，以水七升，煮取三升，去滓，内胶饴，更上微火消解，温服一升，日三服。"}, {"ID": 215, "text": "虚劳里急，诸不足，黄耆建中汤主之。"}, {"ID": 216, "text": "虚劳腰痛，少腹拘急，小便不利者，八味肾气丸主之。"}, {"ID": 217, "text": "虚劳诸不足，风气百疾，薯蓣丸主之。"}, {"ID": 218, "text": "薯蓣丸方："}, {"ID": 219, "text": "薯蓣三十分；当归、桂枝、麯、乾地黄、豆黄卷各十分；甘草二十八分；人参七分；芎藭、芍药、白术、麦门冬、杏仁各六分；柴胡、桔梗、茯苓各五分；阿胶七分；乾姜三分；白敛二分；防风六分；大枣百枚，为膏。"}, {"ID": 220, "text": "右二十一味，末之，炼蜜和丸如弹子大，空腹酒服一丸，一百丸为剂。"}, {"ID": 221, "text": "虚劳虚烦不得眠，酸枣汤主之。"}, {"ID": 222, "text": "酸枣汤方："}, {"ID": 223, "text": "酸枣仁一升，甘草一两，知母二两，茯苓二两，芎藭二两。"}, {"ID": 224, "text": "右五味，以水八升，煮酸枣仁得六升，内诸药，煮取三升，分温三服。"}, {"ID": 225, "text": "五劳虚极，羸瘦腹满，不能饮食，食伤，忧伤，饮伤，房室伤，饥伤，劳伤，经络荣卫气伤，内有乾血，肌肤甲错，两目黯黑。缓中补虚，大黄䗪虫丸主之。"}, {"ID": 226, "text": "大黄䗪虫丸方："}, {"ID": 227, "text": "大黄十分，蒸；黄芩二两；甘草三两；桃仁一升；杏仁一升；芍药四两；乾地黄十两；乾漆一两；蝱虫一升；水蛭百枚；蛴螬一升；䗪虫半升。"}, {"ID": 228, "text": "右十二味，末之，炼蜜为丸小豆大，酒饮服五丸，日三服。"}, {"ID": 229, "text": "附方："}, {"ID": 230, "text": "《千金翼》炙甘草汤：治虚劳不足，汗出而闷，脉结悸，行动如常，不出百日，危急者，十一日死。"}, {"ID": 231, "text": "甘草四两，炙；桂枝、生姜各三两；麦门冬半斤；麻仁半斤；人参、阿胶各二两；大枣三十枚；生地黄一斤。"}, {"ID": 232, "text": "右九味，以酒七升，水八升，先煮八味，取三升，去滓，内胶消尽，温服一升，日三服。"}, {"ID": 233, "text": "《肘后》獭肝散：治冷劳，又主鬼症一门相染。"}, {"ID": 234, "text": "獭肝一具，炙乾末之，水服方寸匕，日三服。"}]}, {"section": 6, "header": "肺痿肺痈咳嗽上气病脉证治", "data": [{"ID": 235, "text": "论三首、脉证四条、方十五首。"}, {"ID": 236, "text": "问曰：热在上焦者，因咳为肺痿。肺痿之病，何从得之？师曰：或从汗出，或从呕吐，或从消渴，小便利数，或从便难，又被快药下利，重亡津液，故得之。曰：寸口脉数，其人咳，口中反有浊唾涎沫者何？师曰：为肺痿之病。若口中辟辟燥，咳即胸中隐隐痛，脉反滑数，此为肺痈。咳唾浓血，脉数虚者为肺痿，数实者为肺痈。"}, {"ID": 237, "text": "问曰：病咳逆，脉之，何以知此为肺痈？当有脓血，吐之则死，其脉何类？师曰：寸口脉微而数，微则为风，数则为热；微则汗出，数则恶寒。风中于卫，呼气不入；热过于荣，吸而不出。风伤皮毛，热伤血肺。风舍于肺，其人则咳，口乾喘满，咽燥不渴，时唾浊沫，时时振寒。热之所过，血为之凝滞，畜结痈脓，吐如米粥。始萌可救，脓成则死。"}, {"ID": 238, "text": "上气面浮肿，肩息，其脉浮大，不治；又加利尤甚。"}, {"ID": 239, "text": "上气喘而躁者，属肺胀，欲作风水，发汗则愈。"}, {"ID": 240, "text": "肺痿吐涎沫而不咳者，其人不渴，必遗尿，小便数，所以然者，以上虚不能制下故也。此为肺中冷，必眩，多涎唾，甘草乾姜汤以温之。若服汤已渴者，属消渴。"}, {"ID": 241, "text": "甘草乾姜汤方："}, {"ID": 242, "text": "甘草四两，炙；乾姜二两，炮。"}, {"ID": 243, "text": "右㕮咀，以水三升，煮取一升五合，去滓，分温再服。"}, {"ID": 244, "text": "咳而上气，喉中水鸡声，射干麻黄汤主之。"}, {"ID": 245, "text": "射干麻黄汤方："}, {"ID": 246, "text": "射干十三枚，一法三两；麻黄四两；生姜四两；细辛、紫苑、款冬花各三两；五味子半升；大枣七枚；半夏大者，洗，八枚，一法半斤。"}, {"ID": 247, "text": "右九味，以水一斗二升，先煮麻黄两沸，去上沫，内诸药，煮取三升，分温三服。"}, {"ID": 248, "text": "咳逆上气，时时唾浊，但坐不得服，皂荚丸主之。"}, {"ID": 249, "text": "皂荚丸方："}, {"ID": 250, "text": "皂荚八两，刮去皮，用酥炙。"}, {"ID": 251, "text": "右一味，末之，蜜丸梧子大，以枣膏和汤服三丸，日三夜一服。"}, {"ID": 252, "text": "咳而脉浮者，厚朴麻黄汤主之。"}, {"ID": 253, "text": "厚朴麻黄汤方："}, {"ID": 254, "text": "厚朴五两，麻黄四两，石膏如鸡子大，杏仁半升，半夏半升，乾姜二两，细辛二两，小麦一升，五味子半升。"}, {"ID": 255, "text": "右九味，以水一斗二升，先煮小麦热，去滓，内诸药，煮取三升，温服一升，日三服。"}, {"ID": 256, "text": "脉沉者，泽漆汤主之。"}, {"ID": 257, "text": "泽漆汤方："}, {"ID": 258, "text": "半夏半升；紫参五两；泽漆三斤，以东流水五斗，煮取斗五；生姜五两；白前五两；甘草、黄芩、人参、桂枝各三两。"}, {"ID": 259, "text": "右九味，㕮咀，内泽漆汁中，煮取五升，温服五合，至夜尽。"}, {"ID": 260, "text": "大逆上气，咽喉不利，止逆下气者，麦门冬汤主之。"}, {"ID": 261, "text": "麦门冬汤方："}, {"ID": 262, "text": "麦门冬七升，半夏一升，人参二两，甘草二两，粳米三合，大枣十二枚。"}, {"ID": 263, "text": "右六味，以水一斗二升，煮取六升，温服一升，日三夜一服。"}, {"ID": 264, "text": "肺痈，喘不得卧，葶苈大枣泻肺汤主之。"}, {"ID": 265, "text": "葶苈大枣泻肺汤方："}, {"ID": 266, "text": "葶苈，炙令黄色，捣丸如弹丸大；大枣十二枚。"}, {"ID": 267, "text": "右先以水三升，煮枣取二升，去枣，内葶苈，煮取一升，顿服。"}, {"ID": 268, "text": "咳而胸满，振脉寒，数，咽乾不渴，时出浊唾腥臭，久久吐脓如米粥者，为肺痈，桔梗汤主之。"}, {"ID": 269, "text": "桔梗汤方："}, {"ID": 270, "text": "桔梗一两，甘草二两。"}, {"ID": 271, "text": "右二味，以水三升，煮取一升，分温再服，则吐脓血色。"}, {"ID": 272, "text": "咳而上气，此为肺胀，其人喘，目如脱状，脉浮大者，越婢加半夏汤主之。"}, {"ID": 273, "text": "越婢加半夏汤方："}, {"ID": 274, "text": "麻黄六两，石膏半斤，生姜三两，大枣十五枚，甘草二两，半夏半升。"}, {"ID": 275, "text": "右六味，以水六升，先煮麻黄，去上沫，内诸药，煮取一升，分温三服。"}, {"ID": 276, "text": "肺胀，咳而上气，烦燥而喘，脉浮者，心下有水，小青龙加石膏汤主之。"}, {"ID": 277, "text": "小青龙加石膏汤方："}, {"ID": 278, "text": "麻黄、芍药、桂枝、细辛、甘草、乾姜各三两，五味子、半夏各半升，石膏二两。"}, {"ID": 279, "text": "右九味，以水一斗，先煮麻黄，去上沫，内诸药，煮取三升。强人服一升，羸者减之，日三服，小儿服四合。"}, {"ID": 280, "text": "附方："}, {"ID": 281, "text": "《外台》炙甘草汤：治肺痿涎唾多，心中温温液液者。"}, {"ID": 282, "text": "《千金》甘草汤："}, {"ID": 283, "text": "甘草。"}, {"ID": 284, "text": "右一味，以水三升，煮减半，分温三服。"}, {"ID": 285, "text": "《千金》生姜甘草汤：治肺痿咳唾涎沫不止，咽燥而渴。"}, {"ID": 286, "text": "生姜五两，人参二两，甘草四两，大枣十五枚。"}, {"ID": 287, "text": "右四味，以水七升，煮取三升，分温三服。"}, {"ID": 288, "text": "《千金》桂枝去芍药加皂荚汤：治肺痿吐涎沫。"}, {"ID": 289, "text": "桂枝、生姜各三两；甘草二两；大枣十枚；皂荚二枚，去皮子，炙焦。"}, {"ID": 290, "text": "右五味，以水七升，微微大煮取三升，分温三服。"}, {"ID": 291, "text": "《外台》桔梗白散：治咳而胸满，振寒，脉数，咽乾不渴，时出浊唾腥臭，久久吐脓如米粥者，为肺痈。"}, {"ID": 292, "text": "桔梗、贝母各三分；巴豆一分，去皮，熬，研如脂。"}, {"ID": 293, "text": "右三味，为散，强人饮服半钱匕，羸者减之。病在膈上者吐脓血，膈下者泻出；若下多不止，饮冷水一杯。"}, {"ID": 294, "text": "《千金》苇茎汤：治咳有微热烦满，胸中甲错，是为肺痈。"}, {"ID": 295, "text": "苇茎二升，薏苡仁半升，桃仁五十枚，瓜办半升。"}, {"ID": 296, "text": "右四味，以水一斗，先煮苇茎得五升，去滓，内诸药，煮取二升，服一升，再服，当吐如脓。"}, {"ID": 297, "text": "肺痈胸满胀，一身面目浮肿，鼻塞清涕出，不闻香臭酸辛，咳逆上气，喘鸣迫塞，葶苈大枣泻肺汤主之。"}]}, {"section": 7, "header": "奔肫气病脉证治", "data": [{"ID": 298, "text": "论二首、方三首。"}, {"ID": 299, "text": "师曰：病有奔豚，有吐脓，有惊怖，有火邪，此四部病，皆从惊发得之。师曰：奔豚病从小腹起，上冲咽喉，发作欲死，复还止，皆从惊恐得之。"}, {"ID": 300, "text": "奔豚气上冲胸，腹痛，往来寒热，奔豚汤主之。"}, {"ID": 301, "text": "奔豚汤方："}, {"ID": 302, "text": "甘草、芎藭、当归各二两，半夏四两，黄芩二两，生葛五两，芍药二两，生姜四两，甘李根白皮一升。"}, {"ID": 303, "text": "右九味，以水二斗，煮取五升，温服一升，日三夜一服。"}, {"ID": 304, "text": "发汗后，烧针令其汗，针处被寒，核起而赤者，必发贲豚，气从小腹上至心，灸其核上各一壮，与桂枝加桂汤主之。"}, {"ID": 305, "text": "桂枝加桂汤方："}, {"ID": 306, "text": "桂枝五两；芍药三两；甘草三两，炙；生姜三两；大枣十二枚。"}, {"ID": 307, "text": "右五味，以水七升，微火煮取三升，去滓，温服一升。"}, {"ID": 308, "text": "发汗后，脐下悸者，欲作贲豚，茯苓桂枝甘草大枣汤主之。"}, {"ID": 309, "text": "茯苓桂枝甘草大枣汤方："}, {"ID": 310, "text": "茯苓半斤；甘草二两，炙；大枣十五枚；桂枝四两。"}, {"ID": 311, "text": "右四味，以甘烂水一斗，先煮茯苓，减二升，内诸药，煮取三升，去滓，温服一升，日三服。"}]}, {"section": 8, "header": "胸痹心痛短气病脉证治", "data": [{"ID": 312, "text": "论一首、脉证一条、方十首。"}, {"ID": 313, "text": "师曰：夫脉当取太过不及，阳微阴弦，即胸痹而痛，所以然者，责其极虚也。今阳虚知在上焦，所以胸痹心痛者，以其阴弦故也。平人无寒热，短气不足以息者，实也。"}, {"ID": 314, "text": "胸痹之病，喘息咳唾，胸背痛，短气，寸口脉沉而迟，关上小紧数，用后方主之。"}, {"ID": 315, "text": "括蒌薤白白酒汤方："}, {"ID": 316, "text": "括蒌实一枚，捣；薤白半升；白酒七升。"}, {"ID": 317, "text": "右三味，同煮取二升，分温再服。"}, {"ID": 318, "text": "胸痹不得卧，心痛彻背者，括蒌薤白半夏汤主之。"}, {"ID": 319, "text": "括蒌薤白半夏汤方："}, {"ID": 320, "text": "括蒌实一枚，；薤白三两；半夏半斤；白酒一斗。"}, {"ID": 321, "text": "右四味，同煮取四升，温服一升，日三服。"}, {"ID": 322, "text": "胸痹心中痞留，气结在胸，胸满，胁下逆枪心，枳实薤白桂枝汤主之，人参汤亦主之。"}, {"ID": 323, "text": "："}, {"ID": 324, "text": "枳实四枚；厚朴四两；薤白半斤；桂枝一两；括蒌一枚，捣。"}, {"ID": 325, "text": "右五味，以水五升，先煮枳实、厚朴，取一升，去滓，内诸药，煮数沸，分温三服。"}, {"ID": 326, "text": "人参汤方："}, {"ID": 327, "text": "人参、甘草、乾姜、白术各三两。"}, {"ID": 328, "text": "右四味，以水八升，煮取三升，温服一升，日三服。"}, {"ID": 329, "text": "胸痹，胸中气寒，短气，茯苓杏仁甘草汤主之，橘枳姜汤亦主之。"}, {"ID": 330, "text": "茯苓杏仁甘草汤方："}, {"ID": 331, "text": "茯苓三两，杏仁五十个，甘草一两。"}, {"ID": 332, "text": "右三味，以水一斗，煮取五升，温服一升，日三服，不差更服。"}, {"ID": 333, "text": "橘枳姜汤方："}, {"ID": 334, "text": "橘皮一斤，枳实三两，生姜半斤。"}, {"ID": 335, "text": "右三味，以水五升，煮取二升，分温再服。"}, {"ID": 336, "text": "胸痹缓急者，用后方主之。"}, {"ID": 337, "text": "薏苡附子散方："}, {"ID": 338, "text": "薏苡仁十五两；大附子十枚，炮。"}, {"ID": 339, "text": "右二味，杵为散，服方寸匕，日三服。"}, {"ID": 340, "text": "心中痞，诸逆心悬痛，桂枝生姜枳实汤主之。"}, {"ID": 341, "text": "桂姜枳实汤方："}, {"ID": 342, "text": "桂枝、生姜各三两，枳实五枚。"}, {"ID": 343, "text": "右三味，以水六升，煮取三升，分温三服。"}, {"ID": 344, "text": "心痛彻背，背痛彻心，乌头赤石脂丸主之。"}, {"ID": 345, "text": "赤石脂丸方："}, {"ID": 346, "text": "蜀椒一两，一法二分；乌头一分，炮；附子半两，炮，一法一分；乾姜一两，一法一分；赤石脂一两，一法二分。"}, {"ID": 347, "text": "右五味，末之，蜜丸如梧子大，先食服一丸，日三服。"}, {"ID": 348, "text": "九痛丸：治九种心痛。"}, {"ID": 349, "text": "附子三两，炮；生狼牙一两，炙香；巴豆一两，去皮、心，熬，研如脂；人参、乾姜、吴茱萸各一两。"}, {"ID": 350, "text": "右六味，沫之，炼蜜丸如梧子大，酒下，强人初服三丸，日三服；弱者二丸。兼治卒中恶，腹胀痛，口不能言。又治连年积冷，流注心胸痛，并冷肿上气，落马坠车血疾等，皆主之。忌口如常法。"}]}, {"section": 9, "header": "腹满寒疝宿食病脉证治", "data": [{"ID": 351, "text": "论一首、脉证十六条、方十五首。"}, {"ID": 352, "text": "趺阳脉微弦，法当腹满，不满者必便难，两胠疼痛，此虚寒从下上也，当以温药服之。"}, {"ID": 353, "text": "病者腹满，按之不痛为虚，痛者为实，可下之。舌黄未下者，下之黄自去。腹满时减，复如故，此为寒，当与温药。病者痿黄，躁而不渴，胸中寒实，而利不止者死。寸口脉弦者，即胁下拘急而痛，其人啬啬恶寒也。"}, {"ID": 354, "text": "夫中寒家喜欠，其人清涕出，发热色和者，善嚏。中寒，其人下利，以里虚也，欲嚏不能，此人肚中寒。"}, {"ID": 355, "text": "夫瘦人绕脐痛，必有风冷，谷气不行，而反下之，其气必冲，不冲者，心下则痞也。"}, {"ID": 356, "text": "病腹满，发热十日，脉浮而数，饮食如故，厚朴七物汤主之。"}, {"ID": 357, "text": "厚朴七物汤方："}, {"ID": 358, "text": "厚朴半斤，甘草、大黄各三两，大枣十枚，枳实五枚，桂枝二两，生姜五两。"}, {"ID": 359, "text": "右七味，以水一斗，煮取四升，温服八合，日三服。呕者加半夏五合，下利去大黄，寒多者加生姜至半斤。"}, {"ID": 360, "text": "腹中寒气，雷鸣切痛，胸胁逆满，呕吐，附子粳米汤主之。"}, {"ID": 361, "text": "附子粳米汤方："}, {"ID": 362, "text": "附子一枚，炮；半夏半升；甘草一两，大枣十枚，粳米半升。"}, {"ID": 363, "text": "右五味，以水八升，煮米熟汤成，去滓，温服一升，日三服。"}, {"ID": 364, "text": "痛而闭者，用后汤主之。"}, {"ID": 365, "text": "厚朴三物汤方："}, {"ID": 366, "text": "厚朴八两，大黄四两，枳实五枚。"}, {"ID": 367, "text": "右三味，以水一斗二升，先煮二味，取五升，内大黄，煮取三升，温分一升，以利为度。"}, {"ID": 368, "text": "按之心下满痛者，此为实也，当下之，宜大柴胡汤主之。"}, {"ID": 369, "text": "大柴胡汤方："}, {"ID": 370, "text": "柴胡半斤；黄芩三两；芍药二两；半夏半升，洗；枳实四枚，；大枣二两；大枣十二枚；生姜五两。"}, {"ID": 371, "text": "右八味，以水一斗二升，煮取六升，去滓，再煎，温服一升，日三服。"}, {"ID": 372, "text": "腹满不减，减不足言，当须下之，宜大承气汤。"}, {"ID": 373, "text": "大承气汤方："}, {"ID": 374, "text": "大黄四两，酒洗；厚朴半斤，去皮，炙；枳实五枚，炙；芒硝二合。"}, {"ID": 375, "text": "右四味，以水一斗，先煮二物，取五升，去滓，内大黄，煮取二升，内芒硝，更上火微一二沸，分温再服，得下，馀勿服。"}, {"ID": 376, "text": "心胸中大寒痛，呕不能饮食，腹中寒，上冲皮起，出见有头足，上下痛而不可触近，宜用后汤。"}, {"ID": 377, "text": "大建中汤方："}, {"ID": 378, "text": "蜀椒二合，汁；乾姜四两；人参二两。"}, {"ID": 379, "text": "右三味，以水四升，煮取二升，去滓，内胶饴一升，微火煎取一升半，分温再服；如一炊顷，可饮粥二升，后更服，当一日食糜，温覆之。"}, {"ID": 380, "text": "胁下偏痛，发热，其脉紧弦，此寒也，以温药下之，宜用后汤。"}, {"ID": 381, "text": "大黄附子汤方："}, {"ID": 382, "text": "大黄三两；附子三枚，炮；细辛二两。"}, {"ID": 383, "text": "右三味，以水五升，煮取二升，分温三服；若强人煮取二升半，分温三服。服后如人行四五里，进一服。"}, {"ID": 384, "text": "寒气厥逆，赤丸主之。"}, {"ID": 385, "text": "赤丸方："}, {"ID": 386, "text": "茯苓四两；半夏四两，洗，一方用桂；乌头二两，炮；细辛一两。"}, {"ID": 387, "text": "右六味，末之，内真珠为色，蜜炼丸如麻子大，先食酒饮下三丸，日再夜一服；不知，稍增之，以知为度。"}, {"ID": 388, "text": "腹痛，脉弦而紧，弦则卫气不行，即恶寒；紧则不欲食，邪正相搏，即为寒疝。寒疝绕脐痛，苦发则白汗出，手足厥冷，其脉沉弦者，大乌头煎主之。"}, {"ID": 389, "text": "乌头煎方："}, {"ID": 390, "text": "乌头大者五枚，熬，去皮，不㕮咀。"}, {"ID": 391, "text": "右以水三升，煮取一升，去滓，内蜜二升，煎令水气尽，取二升，强人服七合，弱人服五合。不差，明日更服，不可日再服。"}, {"ID": 392, "text": "寒疝腹中痛，及胁痛里急者，宜用后方。"}, {"ID": 393, "text": "当归生姜羊肉汤方："}, {"ID": 394, "text": "当归三两，生姜五两，羊肉一斤。"}, {"ID": 395, "text": "右三味，以水八升，煮取三升，温服七合，日三服。若寒多者，加生姜成一斤；痛多而呕者，加橘皮二两，白术一两。加生姜者，亦加水五升，煮取三升二合服之。"}, {"ID": 396, "text": "寒疝腹中痛，逆冷，手足不仁，若身疼痛，灸刺诸药不能治，抵当用后方。"}, {"ID": 397, "text": "乌头桂枝汤方："}, {"ID": 398, "text": "乌头。"}, {"ID": 399, "text": "右一味，以蜜二斤，煎减半，去滓，以桂枝汤五合解之，得一升后，初服二合，不知，即服三合，又不知，复加至五合。其知者如醉状，得吐者为中病。"}, {"ID": 400, "text": "桂枝汤方："}, {"ID": 401, "text": "桂枝三两，去皮；芍药三两；甘草二两，炙；生姜三两；大枣十二枚。"}, {"ID": 402, "text": "右五味，锉，以水七升，微火煮取三升，去滓。"}, {"ID": 403, "text": "其脉数而紧乃弦，状如弓弦，按之不移。脉数弦者，当下其寒；脉紧大而迟者，必心下坚；脉大而紧者，阳中有阴，可下之。"}, {"ID": 404, "text": "附方："}, {"ID": 405, "text": "《外台》乌头汤：治寒疝腹中绞痛，贼风入攻五脏，拘急不得转侧，发作有时，瘦人阴缩，手足厥逆。"}, {"ID": 406, "text": "《外台》柴胡桂汤方：治心腹卒中痛者。"}, {"ID": 407, "text": "柴胡四两，黄芩、人参、芍药、桂枝、生姜各一两半，甘草一两，半夏二合，大枣六枚。"}, {"ID": 408, "text": "右九味，以水六升，煮取三升，温服一升，日三服。"}, {"ID": 409, "text": "《外台》走马汤：治中恶心痛腹胀，大便不通。"}, {"ID": 410, "text": "巴豆二枚，去皮、心，熬；杏仁二枚。"}, {"ID": 411, "text": "右二味，以绵缠，捶令碎，热汤二合，捻取白汁，饮之当下。老小量之，通治飞尸鬼击病。"}, {"ID": 412, "text": "问曰：人病有宿食，何以别之？师曰：寸口脉浮而大，按之及涩，尺中亦微而涩，故知有宿食，大承气汤主之。脉数而滑者实，此有宿食，下之愈，宜大承气汤。下利不饮食者，有宿食也，下之，宜大承气汤。"}, {"ID": 413, "text": "大承气汤方。"}, {"ID": 414, "text": "宿食在上脘，当吐之，宜瓜蒂散。"}, {"ID": 415, "text": "瓜蒂散方："}, {"ID": 416, "text": "瓜蒂一分，熬黄；赤小豆一分，煮。"}, {"ID": 417, "text": "右二味，杵为散，以香豉七合煮取汁，和散一钱匕，温服之；不吐者，少加之，以快吐为度而止。"}, {"ID": 418, "text": "脉紧如转索无常者，有宿食也。脉紧，头痛风寒，腹中有宿食不化也。"}]}, {"section": 10, "header": "五脏风寒积聚病脉证并治", "data": [{"ID": 419, "text": "论二首、脉证十七条、方二首。"}, {"ID": 420, "text": "肺中风者，口燥而喘，身运而重，冒而肿胀。肺中寒，吐浊涕。肺死脏，浮之虚，按之弱如葱叶，下无根者死。"}, {"ID": 421, "text": "肝中风者，头目瞤，两胁痛，行常伛，令人嗜甘。肝中寒者，两臂不举，舌本燥，喜太息，胸中痛，不得转侧，食则吐而汗出也。肝死脏，浮之弱，按之如索不来，或曲如蛇行者死。肝著，其人当欲蹈其胸上，先未苦时，但欲饮热，旋复花汤主之。"}, {"ID": 422, "text": "心中风者，翕翕发热，不能起，心中饥，食即呕吐。心中寒者，其人苦病心如啖蒜状，剧者心痛彻背，背痛彻心，譬如蛊注。其脉浮者，自吐乃愈。心伤者，其人劳倦，即头面赤而下重，心中痛而自烦，发热，当脐跳，其脉弦，此为心脏伤所致也。心死脏，浮之实如麻豆，按之益躁疾者死。"}, {"ID": 423, "text": "邪哭使魂魄不安者，血气少也；血气少者属于心，心气虚者，其人则畏，合目欲眠，梦远行而精神离散，魂魄妄行。阴气衰者为癫，阳气衰者为狂。"}, {"ID": 424, "text": "脾中风者，翕翕发热，形如醉人，腹中烦重，皮目瞤瞤而短气。脾死脏，浮之大坚，按之如覆杯洁洁，状如摇者死。"}, {"ID": 425, "text": "趺阳脉浮而涩，浮则胸气强，涩则小便数，浮涩相搏，大便则坚，其脾为约，麻子仁丸主之。"}, {"ID": 426, "text": "麻子仁丸方："}, {"ID": 427, "text": "麻子仁二升，芍药半斤，枳实一斤，大黄一斤，厚朴一尺，杏仁一升。"}, {"ID": 428, "text": "右六味，末之，炼蜜和丸梧子大，饮服十丸，日三，以知为度。"}, {"ID": 429, "text": "肾著之病，其人身体重，腰中冷，如坐水中，形如水状，反不渴，小便自利，饮食如故，病属下焦，身劳汗出，衣里冷湿，久久得之，腰以下冷痛，腹重如带五千钱，乾姜苓术汤主之。"}, {"ID": 430, "text": "甘草乾姜茯苓白术汤方："}, {"ID": 431, "text": "甘草、白术各二两，乾姜、茯苓各四两。"}, {"ID": 432, "text": "右四味，以水五升，煮取三升，分温三服，腰中即温。"}, {"ID": 433, "text": "肾死脏，浮之坚，按之乱如转丸，益下入尺中者死。"}, {"ID": 434, "text": "问曰：三噍竭部，上噍竭善噫，何谓也？师曰：上焦受中焦气未和，不能消谷，故能噫耳。下焦竭，即遗溺失便，其气不和，不能自禁制，不须治，久则愈。"}, {"ID": 435, "text": "师曰：热在上焦者，因咳为肺痿；热在中焦者，则为坚；热在下焦者，则尿血，亦令淋秘不通。大肠有寒者，多鹜溏；有热者，便肠垢。小肠有寒者，其人下重便血，有热者，必痔。"}, {"ID": 436, "text": "问曰：病者积、有聚、有䅽气，何谓也？师曰：积者藏病也，终不移；聚者府病也，发作有时，展转痛移，为可治；䅽气者，胁下痛，按之则愈，复发为䅽气。诸积大法，脉来细而附骨者，乃积也。寸口积在胸中；微出寸口，积在喉中；关上积在脐傍；上关上，积在心下；微下关，积在少腹。尺中，积在气冲。脉出左，积在左；脉出右，积在右；脉两出，积在中央，各以其部处之。"}]}, {"section": 11, "header": "痰饮咳嗽病脉证并治", "data": [{"ID": 437, "text": "论一首、脉证二十一条、方十九首。"}, {"ID": 438, "text": "问曰：夫饮有四，何谓也？师曰：有痰饮、有悬饮、有溢饮、有支饮。"}, {"ID": 439, "text": "问曰：四饮何以为异？师曰：其人素盛今瘦，水走肠间，沥沥有声，谓之痰饮；饮后水流在胁下，咳唾引痛，谓之悬饮；饮水流行，归于四肢，当汗出而不汗出，身体疼重，谓之溢饮；咳逆倚息，短气不得卧，其形如肿，谓之支饮。"}, {"ID": 440, "text": "水在心，心下坚筑，短气，恶水，不欲饮。水在肺，吐涎沫，欲饮水。水在脾，少气身重。水在肝，胁下支满，嚏而痛。水在肾，心下悸。"}, {"ID": 441, "text": "夫心下有留饮，其人背寒冷，如水大。留饮者，胁下痛引缺杯，咳嗽则辄已。胸中有留饮，其人短气而渴，四肢历节痛；脉沉者，有留饮。膈上病痰，满喘咳吐，发则寒热，背痛腰疼，目泣自出，其人振振身瞤剧，必有伏饮。"}, {"ID": 442, "text": "夫病人饮水多，必暴喘满，凡食少饮多，水停心下，甚者则悸，微者短气。脉双弦者寒也，皆大下后◇虚；脉偏弦者饮也。肺饮不弦，但苦喘短气。支饮亦喘而不能卧，加短气，其脉平也。病痰饮者，当以温药和之。"}, {"ID": 443, "text": "心下有痰饮，胸胁支满，目胘，用后方。"}, {"ID": 444, "text": "茯桂甘白汤方："}, {"ID": 445, "text": "茯苓四两，桂枝、白术各三两，甘草二两。"}, {"ID": 446, "text": "右四味，以水六升，煮取三升，分温三服，小便则利。"}, {"ID": 447, "text": "夫短气有微饮，当从小便去之，苓桂术甘汤主之，肾气丸亦主之。"}, {"ID": 448, "text": "病者脉伏，其人欲自利，利反快，虽利，心下续坚满，此为留饮欲去故也，甘遂半夏汤主之。"}, {"ID": 449, "text": "甘遂半夏汤方："}, {"ID": 450, "text": "甘遂大者三枚；半夏十二枚，以水一升，煮取半升，去滓；芍药五枚；甘草如指大一枚，炙。"}, {"ID": 451, "text": "右四味，以水二升，煮取半升，去滓，以蜜半升，和药汁煎取八合，顿服之。"}, {"ID": 452, "text": "脉浮而细滑，伤饮。脉弦数，有寒饮，冬夏难治。脉沉而弦者，悬饮内痛。病悬饮者，十枣汤主之。"}, {"ID": 453, "text": "十枣汤方："}, {"ID": 454, "text": "芫花，熬；甘遂、大戟各等分。"}, {"ID": 455, "text": "右三味，捣筛，以水一升五合，先煮肥大枣十枚，取九合，去滓，内药末。强人服一钱匕，羸人服半钱，平旦服；不下者，明日更加半钱，得快下后，糜粥自养。"}, {"ID": 456, "text": "病溢饮者，当发其汗，大青龙汤主之，小青龙汤亦主之。"}, {"ID": 457, "text": "大青龙汤方："}, {"ID": 458, "text": "麻黄六两，去节；桂枝二两，去皮；甘草二两，炙；杏仁四十个，去皮、尖；生姜三两；大枣十二枚；石膏如鸡子大，研。"}, {"ID": 459, "text": "右七味，以水九升，先煮麻黄，减二升，去上沫，内诸药，煮取三升，去滓，温服一升，取微似汗。汗多者，温粉粉之。"}, {"ID": 460, "text": "小青龙汤方："}, {"ID": 461, "text": "麻黄去节，三两；芍药三两；五味子半斤；乾姜三两；甘草三两，炙；细辛三两；桂枝三两，去皮；半夏半升，汤洗。"}, {"ID": 462, "text": "右八味，以水一斗，先煮麻黄，减二升，去上沫，内诸药，煮取三升，去滓，温服一升。"}, {"ID": 463, "text": "膈间支饮，其人喘满，心下痞坚，面色墨黑，其脉沉紧，得之数十日，医吐下之不愈，术防己汤主之。虚者即愈，实者三日复发，复愈不愈者，宜术防己汤去石膏加茯苓芒硝汤主之。"}, {"ID": 464, "text": "术防己汤方："}, {"ID": 465, "text": "术防己三两；石膏十二枚，鸡子大；桂枝二两；人参四两。"}, {"ID": 466, "text": "右四味，以水六升，煮取二升，分温再服。"}, {"ID": 467, "text": "术防己加茯苓芒硝汤方："}, {"ID": 468, "text": "术防己、桂枝各二两；人参，芒硝三合，茯苓各四两。"}, {"ID": 469, "text": "右五味，以水六升，煮取二升，去滓，内芒硝，再微煎，分温再服，微利则愈。"}, {"ID": 470, "text": "心下有支饮，其人若冒眩，泽泻汤主之。"}, {"ID": 471, "text": "泽泻汤方："}, {"ID": 472, "text": "泽泻五两，白术二两。"}, {"ID": 473, "text": "右二味，以水二升，煮取一升，分温再服。"}, {"ID": 474, "text": "支饮胸满者，厚朴大黄汤主之。"}, {"ID": 475, "text": "厚朴大黄汤方："}, {"ID": 476, "text": "厚朴一尺，大黄六两，枳实四两。"}, {"ID": 477, "text": "右三味，以水五升，煮取二升，分温再服。"}, {"ID": 478, "text": "支饮不得息，葶苈大枣泻肺汤主之。"}, {"ID": 479, "text": "呕家本渴，渴者为欲解，今反不渴，心下有支饮故也，小半夏汤主之。"}, {"ID": 480, "text": "小半夏汤方："}, {"ID": 481, "text": "半夏一升，生姜半斤。"}, {"ID": 482, "text": "右二味，以水七升，煮取一升半，分温再服。"}, {"ID": 483, "text": "腹满，口舌乾燥，此肠间有水气，己椒苈黄丸主之。"}, {"ID": 484, "text": "防椒葶黄丸方："}, {"ID": 485, "text": "防己；椒目；葶苈，熬；大黄各一两。"}, {"ID": 486, "text": "右四味，末之，蜜丸如梧子大，先食饮服一丸，日三服，稍增，口中有津液。渴者，加芒硝半两。"}, {"ID": 487, "text": "卒呕吐，心下痞，膈间有水，眩悸者，半夏加茯苓汤主之。"}, {"ID": 488, "text": "小半夏加茯苓汤方："}, {"ID": 489, "text": "半夏一升，生姜半斤，茯苓三两，一法四两。"}, {"ID": 490, "text": "右三味，水七升，煮取一升五合，分温再服。"}, {"ID": 491, "text": "假令瘦人，脐下有悸，吐涎沫而，此水也，五苓散主之。"}, {"ID": 492, "text": "五苓散方："}, {"ID": 493, "text": "泽泻一两一分；猪苓三分，去皮；茯苓三分；白术三分；桂二分，去皮。"}, {"ID": 494, "text": "右五味，为末，白饮服方寸匕，日三服，多饮暖水，汗出愈。"}, {"ID": 495, "text": "附方："}, {"ID": 496, "text": "《外台》茯苓饮：治心胸中有停痰宿水，自吐出水后，心胸间虚，气满不能食，消痰气，令能食。"}, {"ID": 497, "text": "茯苓、人参、白术各三两，枳实二两，橘皮二两半，生姜四两。"}, {"ID": 498, "text": "右六味，水六升，煮取一升八合，分温三服，如人行八九里，进之。"}, {"ID": 499, "text": "咳家其脉弦，为有水，十枣汤主之。"}, {"ID": 500, "text": "夫有支饮家，咳烦，胸中痛者，不卒死，至一百日一岁，宜十枣汤。"}, {"ID": 501, "text": "人咳数岁，其脉弱者可治，实大数者死，其脉虚者必若冒，其人本有支饮在胸中故也，治属饮家。咳逆倚息，不得卧，小青龙汤主之。"}, {"ID": 502, "text": "青龙汤下已，多唾口燥，寸脉沉，尺脉微，手足厥逆，气从小腹上冲胸咽，手足痹，其面翕然热如醉状，因复下流阴股，小便难，时复冒者，与茯苓桂枝五味甘草汤，治其气冲。"}, {"ID": 503, "text": "桂苓五味甘草汤方："}, {"ID": 504, "text": "茯苓四两；桂枝四两，去皮；甘草，炙，三两；五味子半升。"}, {"ID": 505, "text": "右四味，以水八升，煮取三升，去滓，分三温服。"}, {"ID": 506, "text": "冲气即低，而反更咳，胸满者，用桂苓五味甘草汤，去桂加生姜、细辛，以治其咳满。"}, {"ID": 507, "text": "苓甘五味姜辛汤方："}, {"ID": 508, "text": "茯令四两，甘草、乾姜、细辛各三两，五味半升。"}, {"ID": 509, "text": "右五味，以水八升，煮取三升，去滓，温服半升，日三服。"}, {"ID": 510, "text": "咳满即止，而更复渴，冲气复发者，以细辛、乾姜为热药也。服之当遂满，而渴反止者，为支饮也。支饮者，法当冒，冒者必呕，呕者复内半夏，以去其水。"}, {"ID": 511, "text": "桂苓味甘去桂四姜辛夏汤方："}, {"ID": 512, "text": "茯苓四两，甘草、细辛、乾姜各二两，五味、半夏各半升。"}, {"ID": 513, "text": "右六味，以水八升，煮取三升，去滓，温服半升，日三服。"}, {"ID": 514, "text": "水去呕止，其人形肿者，加杏仁主之。其证应内麻黄，以其人遂痹，故不内之。若逆而内之者，必厥。所以然者，以其人血虚，麻黄发其阳故也。"}, {"ID": 515, "text": "苓芍姜味辛夏仁汤："}, {"ID": 516, "text": "茯苓四两；甘草三两；五味半升；乾姜三两；细辛三两；半夏半升；杏仁半升，去皮、尖。"}, {"ID": 517, "text": "右七味，以水一斗，煮取三升，去滓，温服半升，日三服。"}, {"ID": 518, "text": "若面热如醉，此为冒热，上冲熏其面，加大黄以利之。"}, {"ID": 519, "text": "茯甘姜味辛夏仁黄汤："}, {"ID": 520, "text": "茯苓四两，甘草三两，五味半升，乾姜三两，细辛三两，半夏半升，杏仁半升，大黄三两。"}, {"ID": 521, "text": "右八味，以水一斗，煮取三升，去滓，温服半升，日三服。"}, {"ID": 522, "text": "先渴后呕，为水停心下，此属饮家，小半夏茯苓汤主之。"}]}, {"section": 12, "header": "消渴小便利淋病脉证并治", "data": [{"ID": 523, "text": "脉证九条、方六首。"}, {"ID": 524, "text": "厥阴之为病，消渴，气上冲心，心中疼热，热而不欲食，食即吐，下之不肯止。寸口脉浮而运，浮即为虚，运即为劳，虚则卫气不足，劳则荣气竭。跌阳脉浮而数，浮即为气，数即消谷而大坚，气盛则溲数，数数即坚，坚数相搏，即为消渴。"}, {"ID": 525, "text": "男子消渴，小便反多，以饮一斗，小便一斗，肾气丸主之。"}, {"ID": 526, "text": "脉浮，小便不利，微热消渴者，宜利小便，发汗，五苓散主之。"}, {"ID": 527, "text": "渴欲饮水，水入则吐者，名曰水逆，五苓散主之。渴欲饮水不止者，文蛤散主之。"}, {"ID": 528, "text": "文蛤散方："}, {"ID": 529, "text": "文蛤四两。"}, {"ID": 530, "text": "右一味，杵为散，以沸汤五合，和服方寸匕。"}, {"ID": 531, "text": "淋之为病，小便如粟状，小腹弦急，痛引脐中。趺阳脉数，胃中有热，即满谷引食，大便必坚，小便即数。"}, {"ID": 532, "text": "淋家不可发汗，发汗则必便血。"}, {"ID": 533, "text": "小便不利者，有水气，其人若渴，用丸主之。"}, {"ID": 534, "text": "括蒌瞿麦丸："}, {"ID": 535, "text": "括蒌根二两；茯苓、薯蓣各三两；附子一枚，炮；瞿麦一两。"}, {"ID": 536, "text": "右五味，末之，炼蜜丸梧子大，饮服三丸，日三服，不知，增至七八丸，以小便利，腹中温为知。"}, {"ID": 537, "text": "小便不利，蒲灰散主之，滑石白鱼散、茯苓戎盐汤并主之。"}, {"ID": 538, "text": "蒲灰散方："}, {"ID": 539, "text": "蒲灰七分，滑石二分。"}, {"ID": 540, "text": "右二味，杵为散，饮服方寸匕，日三服。"}, {"ID": 541, "text": "滑石白鱼散："}, {"ID": 542, "text": "滑石二分；乱发二分，烧；白鱼二分。"}, {"ID": 543, "text": "右三味，杵为散，饮服半钱匕，日三服。"}, {"ID": 544, "text": "茯苓戎盐汤方："}, {"ID": 545, "text": "茯苓半斤；白术二两；戎盐弹丸大，一枚。"}, {"ID": 546, "text": "右三味。"}, {"ID": 547, "text": "渴欲饮水，口乾若燥者，白虎加人参汤主之。"}, {"ID": 548, "text": "脉浮发热，渴欲饮水，小便不利者，猪苓汤主之。"}, {"ID": 549, "text": "猪苓汤方："}, {"ID": 550, "text": "猪苓，去皮；茯苓；阿胶；滑石；泽泻各一两。"}, {"ID": 551, "text": "右五味，以水四升，先煮四味，取二升，去滓，内胶洋消，温服七合，日三服。"}]}, {"section": 13, "header": "水气病脉证并治", "data": [{"ID": 552, "text": "论七首、脉证五条、方十首。"}, {"ID": 553, "text": "师曰：病有风水、有皮水、有正水、有石水、有黄汗。风水其脉自浮，外证骨节疼痛，恶风；皮水其脉亦浮，外证腑肿，按之没指，不恶风，其腹如鼓，不渴，当发其汗。正水其脉沉迟，外证自喘；石水其脉自沉，外证腹满不喘。黄汗其脉沉迟，身发热，胸满，四肢头面肿，久不愈，必致痈脓。"}, {"ID": 554, "text": "脉浮而洪，浮则为风，洪则为气，风气相搏，风强则为隐疹，身体为痒，痒为泄风，久为痂癞；气强则为水，难以俛仰。风气相击，身体洪肿，汗出则愈。恶风则虚，此为风水；不恶风者，小便通利，上焦有寒，其口多涎，此为黄汗。"}, {"ID": 555, "text": "寸口脉沉滑者，中有水气，面目肿大，有热，名曰风水。视人之目褁上微拥，如蚕新卧起状，其颈脉动，时时咳，按其手足上陷而不起者，风水。"}, {"ID": 556, "text": "太阳病，脉浮而紧，法当骨节疼痛，及不疼，身体反重而酸，其人不渴，汗出即愈，此为风水。恶寒者，此为极虚，发汗得之。渴而不恶寒者，此为皮水。身肿而冷，状如周痹，胸中窒，不能食，反聚痛，暮躁不得眠，此为黄汗，痛在骨节。咳而喘，不渴者，此为脾胀，其状如肿，发汗即愈。然诸病此者，渴而下利，小便数者，皆不可发汗。"}, {"ID": 557, "text": "里水者，一身面目黄肿，其脉沉，小便不利，故令病水。假如小便自利，此亡津液，故令渴也，越婢加术汤主之。"}, {"ID": 558, "text": "趺阳脉当伏，今反紧，本自有寒，疝瘕，腹中痛，医反下之，下之即胸满短气。趺阳脉当伏，今反数，本自有热，消谷，小便数，今反不利，此欲作水。"}, {"ID": 559, "text": "寸口脉浮而迟，浮脉则热，迟脉则潜，热潜相搏，名曰沉。趺阳脉浮而数，浮脉即热，数脉即止，热止相搏，名曰伏。沉伏相搏，名曰水。沉则络脉虚，伏则小便难，虚难相搏，水走皮肤，即为水矣。寸口脉弦而紧弦，则卫气不行，即恶寒，水不沾流，走于肠间。少阴脉紧而沉，紧则为痛，沉则为水，小便即难。脉得诸沉，当责有水，身体肿重。水病脉出者死。夫水病人，目下有卧蚕，面目鲜泽，脉伏，其人消渴。病水腹水，小便不利，其脉沉绝者，有水，可下之。"}, {"ID": 560, "text": "问曰：病下利后，渴饮，小便不利，腹满因肿者，何也？荅曰：此法当病水，若小便自利及汗出者，自当愈。"}, {"ID": 561, "text": "心水者，其身重而少气，不得卧，烦而燥，其人阴肿。肝水者，其腹大不能自转则，胁下腹痛，时时津液微生，小便续通。肺水者，其身肿，小便难，时下鸭溏。脾水者，其腹大，四肢苦重，津液不生，但若少气，小便难。肾水者，其腹大，脐肿腰痛，不得溺，阴下湿如牛鼻上汗，其足逆冷，面反瘦。"}, {"ID": 562, "text": "师曰：诸有水者，腰以下肿，当利小便；腰以上肿，当发汗乃愈。"}, {"ID": 563, "text": "师曰：寸口脉沉而迟，沉则为水，迟则为寒，寒水相搏。趺阳脉伏，水谷不化，脾气衰则鹜溏，胃气衰则身肿。少阳脉卑，少阴脉细，男子则小便不利，妇人则经水不通。经为血，血不利则为水，名曰血分。"}, {"ID": 564, "text": "问曰：病者苦水，面目身体四肢皆肿，小便不利，脉之不言水，反言胸中痛，气上冲咽，状如炙肉，当微咳喘。审如师言，其脉何类？师曰：寸口脉沉而紧，沉为水，紧为寒，沉紧相搏，结在关元，始时当微，年盛不觉。阳衰之后，荣卫相干，阳损阴盛，结寒微动，肾气上冲，喉咽塞噎，胁下急痛。医以为留饮而大下之，气击不去，其病不除。后重吐之，胃家虚烦，咽燥欲饮水，小便不利，水谷不化，面目手足浮肿。又与葶苈丸下水，当时如小差，食饮过度，肿复如前，胸胁苦痛，象苦奔㹠，其水扬溢，则浮咳喘逆。当先攻击卫气令止，乃治咳；咳止，其喘自差。先治新病，病当在后。"}, {"ID": 565, "text": "风水，脉浮身重，汗出恶风者，防己黄耆汤主之，腹痛加芍药。"}, {"ID": 566, "text": "防己黄耆汤方："}, {"ID": 567, "text": "防己一两；黄耆一两一分；白术三分；甘草半两，炙。"}, {"ID": 568, "text": "右锉，每服五钱匕，生姜四片，枣一枚，水盏半，煎取八分，去滓，温服，良久再服。"}, {"ID": 569, "text": "风水，急风，一身悉肿，脉浮不渴，续自汗出，无大热，越婢汤主之。"}, {"ID": 570, "text": "越婢汤方："}, {"ID": 571, "text": "麻黄六两，石膏半斤，生姜三两，大枣十五枚，甘草二两。"}, {"ID": 572, "text": "右五味，以水六升，先煮麻黄，去上沫，内诸药，煮取三升，分温三服。恶风者，加附子一枚，炮；风水，加术四两。"}, {"ID": 573, "text": "皮水为病，四肢肿，水气在皮肤中，四肢聂聂动者，防己茯苓汤主之。"}, {"ID": 574, "text": "防己茯苓汤："}, {"ID": 575, "text": "防己三两，黄耆三两，桂枝三两，茯苓六两，甘草二两。"}, {"ID": 576, "text": "右五味，以水六升，煮取二升，分温三服。"}, {"ID": 577, "text": "里水，越婢加术汤主之，甘草麻黄汤亦主之。"}, {"ID": 578, "text": "越婢加术汤。"}, {"ID": 579, "text": "甘草麻黄汤："}, {"ID": 580, "text": "甘草二两，麻黄四两。"}, {"ID": 581, "text": "右二味，以水五升，先煮麻黄，去上沫，内甘草，煮取三升，温服一升，重覆汗出，不汗再服，慎风寒。"}, {"ID": 582, "text": "水之为病，其脉沉小，属少阴；浮者为风，无水，虚胀者为气。水，其汗即已。脉沉者，宜麻黄附子汤；浮者，宜杏子汤。"}, {"ID": 583, "text": "麻黄附子汤方："}, {"ID": 584, "text": "麻黄三两；甘草二两；附子一枚，炮。"}, {"ID": 585, "text": "右三味，以水七升，先煮麻黄，去上沫，内诸药，煮取二升半，温服八分，日三服。"}, {"ID": 586, "text": "杏子汤。"}, {"ID": 587, "text": "厥而皮水者，蒲灰散主之。"}, {"ID": 588, "text": "问曰：黄汗之为病，身体肿，发热汗出而渴，状如风水，汗沾衣，色正黄如药汁，脉自沉，何从得之？师曰：以汗出入水中浴，水从汗孔入得之，宜耆芍桂酒汤主之。"}, {"ID": 589, "text": "黄耆桂苦酒汤："}, {"ID": 590, "text": "黄耆五两，芍药三两，桂枝三两。"}, {"ID": 591, "text": "右三味，以苦酒一升，水七升，相和，煮取三升，温服一升，当心烦，服至六七日乃解。若心烦不止者，以苦酒阻故也。"}, {"ID": 592, "text": "黄汗之病，两胫自冷，假令发热，此属历节。食已汗出，又身常暮盗汗出者，此劳气也。若汗出已，反发热者，久久其身必甲错；发热不止者，必生恶疮；若身重汗出已，辄轻者，久久必身瞤，即胸中痛，又从腰以上必汗出，不无汗，腰髋弛痛，如有物在皮中状，剧者不能食，身疼重，烦躁，小便不利，为黄汗，桂枝加黄耆汤主之。"}, {"ID": 593, "text": "桂枝加黄耆汤方："}, {"ID": 594, "text": "桂枝、芍药各三两，甘草二两，生姜三两，大枣十二枚，黄耆二两。"}, {"ID": 595, "text": "右六味，以水八升，煮取三升，温服一升，须臾，饮热稀粥一升馀，以助药力，温服取微汗，若不汗更服。"}, {"ID": 596, "text": "师曰：寸口脉迟而涩，迟则为寒，涩为血不足。趺阳脉微而迟，微则为气，迟则为寒，寒气不足，则手足逆冷；手足逆冷，则荣卫不利；荣卫不利，则腹满胁鸣相逐；气转膀胱，荣卫俱劳；阳不通即身冷，气不通即骨痛；阳前通则恶寒，阴前通则痹不仁；阴阳相得，其气乃行，大气一转，其气乃散；实则失气，虚则遗尿，名曰气分。"}, {"ID": 597, "text": "气分，心下坚，大如盘，边如旋杯，水饮，用后方主之。"}, {"ID": 598, "text": "桂姜草枣黄辛附汤方。"}, {"ID": 599, "text": "桂枝；生姜三两；甘草二两；大枣十二枚；麻黄、细辛各二两；附子一枚，炮。"}, {"ID": 600, "text": "右七味，以水七升，煮麻黄，去上沫，内诸药，煮取二升，分温三服。当汗出，如虫行皮中即愈。"}, {"ID": 601, "text": "心下坚，大如盘，边如旋盘，水饮所作，枳术汤主之。"}, {"ID": 602, "text": "枳术汤方："}, {"ID": 603, "text": "枳实七枚，白术二两。"}, {"ID": 604, "text": "右二味，以水五升，煮取三升，分温三服，腹中耎，即当。"}, {"ID": 605, "text": "附方："}, {"ID": 606, "text": "《外台》防己黄耆汤：治风水，脉浮为在表，其人或头汗出，表无他病，病者但下重，从腰以上为和，腰以下当肿及阴，难以屈伸。"}]}, {"section": 14, "header": "黄疸病脉证并治", "data": [{"ID": 607, "text": "论二首、脉证十四条、方七首。"}, {"ID": 608, "text": "寸口脉浮而缓，浮则为风，缓则为痹，痹非中风；四肢苦烦，脾色必黄，瘀热以行。"}, {"ID": 609, "text": "趺阳脉坚而数，数则为热，热则消谷，紧则为寒，食即为满。尺脉浮为伤肾，趺阳脉紧为伤脾。风寒相搏，食谷即眩，谷气不消，胃中苦渴，渴气下流，不便不通，阴被其寒，热流膀胱，身体尽黄，名曰谷疸。额上黑，微汗出，手足中热，薄暮即发，膀胱急，小便自利，名曰女劳疸；腹如水状，不治。心中懊憹而热，不能食，时欲吐，名曰酒疸。"}, {"ID": 610, "text": "阳明病，脉迟者，食难用炮，炮则发烦，头痃，小便必难，此欲作谷疸。虽下之，腹满如故，所以然者，脉迟故也。"}, {"ID": 611, "text": "夫病酒黄疸，必小便不利，其候心中热，足下热，是其证也。酒黄疸者，或无热，请言了，腹满欲吐，鼻燥。其脉浮者先吐之，沉弦者先下之。酒疸，心中热欲呕者，吐之愈。"}, {"ID": 612, "text": "酒疸下之，久久为黑疸，目青面黑，心中如啖蒜虀状，大便正黑，皮肤爪之不仁，其脉浮弱，虽黑微黄，故知之。"}, {"ID": 613, "text": "师曰：病黄疸，发热烦喘，胸满口燥有，以病发时，火劫其汗，两热所得。然黄家所得，从湿得之。一身尽发热，面黄，肚热，热在里，当下之。脙沉，渴欲饮水，小便不利者，皆发黄。腹满，舌痿黄，燥不得睡，属黄家。黄疸之病，当以十八日为期，治之十日以上瘥，反极为难治。疸而渴者，其疸难治；疸而不渴者，其疸可治。发于阴部，其人必呕；阳部，其人振寒而发热也。"}, {"ID": 614, "text": "谷疸之为病，寒热不食，食即头眩，心胸不安，久久发黄，为谷疸，茵陈汤主之。"}, {"ID": 615, "text": "茵陈汤方："}, {"ID": 616, "text": "茵陈蒿六两，栀子十四枚，大黄二两。"}, {"ID": 617, "text": "右三味，以水一斗，先煮茵陈，减六升，内三味，煮取三升，去滓，分温三服。小便当利，尿如皂角汁状，色正赤，一宿腹减，黄从小便去也。"}, {"ID": 618, "text": "黄家，日晡时发热，面反恶寒，此为女劳得之。膀胱急，少腹满，身尽黄，额上黑，足下热，因作黑疸。其腹胀如水状，大便必黑，时溏，此女劳之病，非水也。腹满者难治，用后方。"}, {"ID": 619, "text": "消矾散方："}, {"ID": 620, "text": "消石；矾石，烧，等分。"}, {"ID": 621, "text": "右二味，为末，以大麦粥汁和服方寸匕，日三服。病随大小便去，小便正黄，大便正黑，是候也。"}, {"ID": 622, "text": "酒黄疸，心中懊憹，或热痛，栀子大黄汤主之。"}, {"ID": 623, "text": "栀子大黄汤方："}, {"ID": 624, "text": "栀子十四枚，大黄二两，枳实五枚，豉一升。"}, {"ID": 625, "text": "右四味，以水六升，煮取二升，分温三服。"}, {"ID": 626, "text": "诸病黄家，但利其小便。假令脉浮，当以汗解之，宜桂枝加黄耆汤主之。"}, {"ID": 627, "text": "诸黄，用后方。"}, {"ID": 628, "text": "猪膏发煎："}, {"ID": 629, "text": "猪膏半斤，乱发如鸡子大三枚。"}, {"ID": 630, "text": "右二味，和膏中煎之，发消药成，分再服，病从小便出。"}, {"ID": 631, "text": "黄疸病，茵陈五苓散主之。"}, {"ID": 632, "text": "茵陈五苓散："}, {"ID": 633, "text": "茵陈稿末十分，五苓散五分。"}, {"ID": 634, "text": "右二物和，先食饮方寸匕，日三服。"}, {"ID": 635, "text": "黄疸腹满，小便不利而赤，自汗出，此为表和里实，当下之，宜大黄滑石汤。"}, {"ID": 636, "text": "大黄滑石汤："}, {"ID": 637, "text": "大黄、黄檗、滑石各四两，栀子十五枚。"}, {"ID": 638, "text": "右四味，以水六升，煮取二升，去滓，内滑石，更煮取一升，顿服。"}, {"ID": 639, "text": "黄疸病，小便色不变，欲自利，腹满而喘，不可除热，热除必哕。哕者，小半夏汤主之。"}, {"ID": 640, "text": "诸劳，腹痛而呕者，宜柴胡汤。"}, {"ID": 641, "text": "男子黄，小便自利，当与虚劳小建中汤。"}, {"ID": 642, "text": "附方："}, {"ID": 643, "text": "瓜蒂汤：治诸黄。"}, {"ID": 644, "text": "《千金》麻黄醇酒汤：治黄疸。"}, {"ID": 645, "text": "麻黄三两。"}, {"ID": 646, "text": "右一味，以美清酒五升，煮取二升半，顿服尽。冬月用酒，春月用水煮之。"}]}, {"section": 15, "header": "惊悸吐衄下血胸满瘀血病脉证治", "data": [{"ID": 647, "text": "脉证十二条、方五首。"}, {"ID": 648, "text": "寸口脉动而弱，动即为惊，弱则为悸。"}, {"ID": 649, "text": "师曰：夫脉浮，目睛晕黄，衄未止；晕黄去，目睛急了，知衄今止。又曰：从春至夏衄者，太阳；从秋至冬衄者，阳明。衄家不可汗，汗出必额上陷，脉紧急，直视不能眴，不得眠。病人面无色，无寒热。脉沉弦者衄；浮弱，手按之绝者，下血；烦咳者，必吐血。夫吐血，咳逆上气，其脉数而有热，不得卧者死。夫酒客咳者，必致吐血，此因极饮过度所致也。"}, {"ID": 650, "text": "寸口脉弦而大，弦则为减，大则为芤，减则为寒，芤则为虚，寒虚相击，此名曰革，妇人则半产漏下，男子则亡血。亡血不可发其表，汗出则寒栗而振。"}, {"ID": 651, "text": "病人胸满，唇痿舌青，口燥，但欲嗽水，不欲咽，无寒热，脉微大来迟，腹不满，其人言我满，为有瘀血。"}, {"ID": 652, "text": "病者如热状，烦满，口乾燥而渴，其脉反无热，此为阴状，是瘀血也，当下之。"}, {"ID": 653, "text": "火邪者，桂枝去芍药加蜀漆牡蛎龙骨救逆汤主之。"}, {"ID": 654, "text": "桂枝救逆汤方："}, {"ID": 655, "text": "桂枝二两，去皮；甘草三两，炙；生姜六两；牡蛎五两，熬；龙骨四两；大枣十二枚；蜀漆三两，洗去腥。"}, {"ID": 656, "text": "右为末，以水一斗二升，先煮蜀漆，减二升，内诸药，后取三升，去滓，温服一升。"}, {"ID": 657, "text": "心下悸者，半夏麻黄丸主之。"}, {"ID": 658, "text": "半夏麻黄丸方："}, {"ID": 659, "text": "半夏、麻黄等分。"}, {"ID": 660, "text": "右二味，末之，炼蜜和丸小豆大，饮服三丸，日三。"}, {"ID": 661, "text": "吐血不止者，后汤主之。"}, {"ID": 662, "text": "柏叶汤："}, {"ID": 663, "text": "柏叶、乾姜各三两，艾三把。"}, {"ID": 664, "text": "右三味，以水五升，取马通汁一升，合煮，取一升，分温再服。"}, {"ID": 665, "text": "下血，先便后血，此远血也，黄土汤主之。"}, {"ID": 666, "text": "黄土汤方："}, {"ID": 667, "text": "甘草；乾地黄；白术；附子，炮；阿胶、黄芩各三两；竈中黄土半斤。"}, {"ID": 668, "text": "右七味，以水八升，煮取三升，分温二服。"}, {"ID": 669, "text": "下血，先血后便，此近血也，赤小豆当归散主之。"}, {"ID": 670, "text": "心气不足，吐血、衄血，用后方。"}, {"ID": 671, "text": "泻心汤："}, {"ID": 672, "text": "大黄二两，黄连、黄芩各一两。"}, {"ID": 673, "text": "右三味，以水三升，煮取一升，顿服之。"}]}, {"section": 16, "header": "呕吐哕下利病脉证治", "data": [{"ID": 674, "text": "论一首、脉证二十七条、方二十三首。"}, {"ID": 675, "text": "夫呕家有痈脓，不可治呕，脓尽自愈。先呕却渴者，此为欲解；先渴却呕者，为水停心下，此属饮家。呕家本渴，今反不渴者，以心下有支饮故也，此属支饮。"}, {"ID": 676, "text": "问曰：病人脉数，数为热，当消数引食，而反吐者何也？师曰：以发其汗，令阳微，膈气虚，脉乃数。数为客热，不能消谷，胃中虚冷故也。脉弦者虚也，胃气无馀，朝食暮吐，变为胃反。寒在于上，医反下之，令脉反弦，故名曰虚。"}, {"ID": 677, "text": "寸口脉微而数，微则无气，无气则荣虚，荣虚则血不足，血不足则胸中冷。趺阳脉浮而涩，浮则为虚，虚则伤脾，脾伤则不磨，朝食暮吐，暮食朝吐，宿谷不化，名曰胃反。脉紧而涩，其病难治。"}, {"ID": 678, "text": "病人欲吐者，不可下之。"}, {"ID": 679, "text": "哕而腹满，视其前后，知何部不利，利之即愈。"}, {"ID": 680, "text": "呕而胸满者，用后方。"}, {"ID": 681, "text": "茱萸汤："}, {"ID": 682, "text": "吴茱萸一升，人参三两，生姜六两，大枣十二枚。"}, {"ID": 683, "text": "右四味，以水五升，煮取三升，温服七合，日三服。"}, {"ID": 684, "text": "乾呕吐涎沫，头痛者，茱萸汤主之。"}, {"ID": 685, "text": "呕而肠鸣，心下痞者，用后方。"}, {"ID": 686, "text": "半夏泻心汤："}, {"ID": 687, "text": "半夏半升，洗；黄芩、乾姜、人参各三两；黄连一两；大枣十二枚；甘草三两，炙。"}, {"ID": 688, "text": "右七味，以水一斗，煮取六升，去滓，再煮取三升，温服一升，日三。"}, {"ID": 689, "text": "乾呕而利者，用后方。"}, {"ID": 690, "text": "黄芩加半夏生姜汤方："}, {"ID": 691, "text": "黄芩三两；甘草二两，炙；芍药三两；半夏半斤；生姜四两；大枣二十枚。"}, {"ID": 692, "text": "右六味，以水一斗，煮取三升，去滓，温服一升，日再夜一服。"}, {"ID": 693, "text": "诸呕吐，谷不得下者，小半夏汤主之。"}, {"ID": 694, "text": "呕吐而病在膈上，后思水者解，急与之。思水者，用后方。"}, {"ID": 695, "text": "猪苓散："}, {"ID": 696, "text": "猪苓、茯苓、白术各等分。"}, {"ID": 697, "text": "右三味，杵为散，饮服方寸匕，日三。"}, {"ID": 698, "text": "呕而脉弱，小便复利，身有微热，见厥者难治，用后方。"}, {"ID": 699, "text": "四逆汤："}, {"ID": 700, "text": "附子七个，生用；乾姜一两半；甘草二两，炙。"}, {"ID": 701, "text": "右三味，以水三升，煮取一升二合，去滓，分温再服。强人可大附子一枚、乾姜三两。"}, {"ID": 702, "text": "呕而发热者，用后方。"}, {"ID": 703, "text": "小柴胡汤方："}, {"ID": 704, "text": "柴胡半斤，黄芩三两，人参三两，甘草二两，半夏半斤，生姜三两，大枣十二枚。"}, {"ID": 705, "text": "右七味，以水一斗二升，煮取六升，去滓，再煎取三升，温服一升，日三。"}, {"ID": 706, "text": "胃反呕吐者，大半夏汤主之。"}, {"ID": 707, "text": "大半夏汤方："}, {"ID": 708, "text": "半夏二升，洗完用；人参三两；白蜜一升。"}, {"ID": 709, "text": "右三味，以水一斗二升，和蜜扬之二百四十遍，煮取二升半，温服一升，馀分再服。"}, {"ID": 710, "text": "食已即吐者，用后方。"}, {"ID": 711, "text": "大黄甘草汤方："}, {"ID": 712, "text": "大黄四两，甘草一两。"}, {"ID": 713, "text": "右二味，以水三升，煮取一升，分温再服。"}, {"ID": 714, "text": "胃反，吐而渴，欲饮水者，用后方。"}, {"ID": 715, "text": "茯苓泽泻汤："}, {"ID": 716, "text": "茯苓半斤，泽泻四两，甘草二两，桂枝二两，白术三两，生姜四两。"}, {"ID": 717, "text": "右六味，以水一斗，煮取三升，内泽泻，再煮取二升半，温服八合，日三。"}, {"ID": 718, "text": "吐后渴饮得水而贪饮者，文蛤汤主之；兼主微风脉者头痛。"}, {"ID": 719, "text": "文蛤汤："}, {"ID": 720, "text": "文蛤五两，麻黄、甘草、生姜各三两，石膏五两，杏仁五十个，大枣十二枚。"}, {"ID": 721, "text": "右七味，以水六升，煮取二升，温服一升，汗出即愈。"}, {"ID": 722, "text": "乾呕吐逆，吐涎沫，用后方。"}, {"ID": 723, "text": "半夏乾姜散："}, {"ID": 724, "text": "半夏、乾姜等分。"}, {"ID": 725, "text": "右二味，杵为散，取方寸匕，浆水一升半，煎取七合，顿服之。"}, {"ID": 726, "text": "病人胸中似喘不喘，似呕不呕，似哕不哕，彻心中愤愤然无奈，用后方。"}, {"ID": 727, "text": "生姜半夏汤："}, {"ID": 728, "text": "半夏半斤，生姜汁一升。"}, {"ID": 729, "text": "右二味，以水三升，煮半夏取二升，内生姜汁，煮取一升半，小冷，分四服，日三夜一服。止，停后服。"}, {"ID": 730, "text": "乾呕哕，若手足厥者，橘皮汤主之。"}, {"ID": 731, "text": "橘皮汤："}, {"ID": 732, "text": "橘皮四两，生姜半斤。"}, {"ID": 733, "text": "右二味，以水七升，煮取三升，温服一升，下咽即愈。"}, {"ID": 734, "text": "哕逆者，橘皮竹茹汤主之。"}, {"ID": 735, "text": "橘皮竹茹汤："}, {"ID": 736, "text": "橘皮二升，竹茹二升，大枣三十枚，生姜半斤，甘草五两，人参一两。"}, {"ID": 737, "text": "右六味，以水一斗，煮取三升，温服一升，日三服。"}, {"ID": 738, "text": "夫六府气绝于外者，手足寒，上气脚缩；五脏气绝于内者，利不禁，下甚者，手足不仁。下利脉沉弦者，下重；脉大者，为未止；脉微弱数者，为欲自止，虽发热不死。"}, {"ID": 739, "text": "下利，手足厥冷，无脉者，灸之不湿。若脉不还，反微喘者死。少阴负趺阳者，为顺也。"}, {"ID": 740, "text": "下利，有微热而渴，脉弱者，今自愈。下利脉数，有微热汗出，今自愈，设脉紧为未解。下利，脉数而渴者，今自愈，设不差，必清脓血，以有热故也。下利，脉反弦，发热身汗者，自愈。下利气者，当利其小便。下利，寸脉反浮数，尺中自涩者，必清脓血。下利清谷，不可攻其表，汗出必胀满。下利，脉沉而迟，其人面少赤，身有微热，下利清谷者，必郁胃，汗出而解，病人必微热。所以然者，其面戴阳，下虚故也。下利后脉绝，手足厥冷，晬时脉还，手足温者生，脉不还者死。下利，腹胀满，身体疼痛者，先温其里，乃攻其表。温里宜四逆汤，攻表宜桂枝汤。"}, {"ID": 741, "text": "四逆汤。"}, {"ID": 742, "text": "桂枝汤："}, {"ID": 743, "text": "桂枝三两，去皮；芍药三两；甘草三两，炙；生姜三两；大枣十二枚。"}, {"ID": 744, "text": "右五味，㕮咀，以水七升，微火煮取三升，去滓，适寒温，服一升。服已，须臾，啜稀粥一升，已助药力，温覆令一时许，遍身热热微似有汗者益佳，不可令如水淋漓。若一服汗出病差，停后服。"}, {"ID": 745, "text": "下利三部脉皆平，按之心下坚者，急下之，宜大承汤。下利脉迟而滑者，实也。利未欲止，急下之，宜大承气汤。下利脉反滑者，当有所去，下乃愈，宜大承气汤。下利已差，至其年月日时复发者，以病不尽故也，当下之，宜大承气汤。"}, {"ID": 746, "text": "大承气汤。"}, {"ID": 747, "text": "下利谵语者，有燥屎也，小承气汤主之。"}, {"ID": 748, "text": "小承气汤："}, {"ID": 749, "text": "大黄四两；厚朴二两，炙；枳实大者三枚，炙。"}, {"ID": 750, "text": "右三味，以水四升，煮取一升二合，去滓，分温二服，得利则止。"}, {"ID": 751, "text": "下利便脓血者，桃花汤主之。"}, {"ID": 752, "text": "桃花汤："}, {"ID": 753, "text": "赤石脂一升，一半锉，一半筛末；乾姜一两；粳米一升。"}, {"ID": 754, "text": "右三味，以水七升，煮米令熟，去滓，温七合，内赤石脂末方寸匕，日三服。若一服愈，馀勿服。"}, {"ID": 755, "text": "热利重下者，白头翁汤主之。"}, {"ID": 756, "text": "白头翁汤："}, {"ID": 757, "text": "白头翁二两，黄连、黄柏、秦皮各三两。"}, {"ID": 758, "text": "右四味，以水七升，煮取二升，去滓，温服一升，不愈更服。"}, {"ID": 759, "text": "下利后更烦，桉之心下濡者，为虚烦也，栀子豉汤主之。"}, {"ID": 760, "text": "栀子豉汤："}, {"ID": 761, "text": "栀子十四枚；香豉四合。"}, {"ID": 762, "text": "右二味，以水四升，先煮栀子，得二升半，内豉，煮取一升半，去滓，分二服，温进一服，得吐则止。"}, {"ID": 763, "text": "下利清谷，里寒外热，汗出而厥者，通脉四逆汤主之。"}, {"ID": 764, "text": "通脉四逆汤方："}, {"ID": 765, "text": "附子大者一枚，生用；乾姜三两，强者四两；甘草二两，炙。"}, {"ID": 766, "text": "右三味，以水三升，煮取一升一合，去滓，分温再服。"}, {"ID": 767, "text": "下利肺痛，紫参汤主之。"}, {"ID": 768, "text": "紫参汤方："}, {"ID": 769, "text": "紫参半斤，甘草三两。"}, {"ID": 770, "text": "右二味，以水五升，先煮紫参，取二升，内甘草，煮取一升半，分温三服。"}, {"ID": 771, "text": "气利，诃梨勒散主之。"}, {"ID": 772, "text": "诃梨勒散方："}, {"ID": 773, "text": "诃梨勒十枚。"}, {"ID": 774, "text": "右一味，为散，粥饮和，顿服。"}, {"ID": 775, "text": "附方："}, {"ID": 776, "text": "《千金翼》小承气汤：治大便不通，哕，数谵语。"}, {"ID": 777, "text": "《外台》黄芩汤：治乾呕下利。"}, {"ID": 778, "text": "黄芩、人参、乾姜各三两，桂枝一两，大枣十二枚，半夏半升。"}, {"ID": 779, "text": "右六味，以水七升，煮取三升，温分三服。"}]}, {"section": 17, "header": "疮痈肠痈浸淫病脉证并治", "data": [{"ID": 780, "text": "论一首、脉证三条、方五首。"}, {"ID": 781, "text": "诸浮数脉，应当发热，而反洒浙恶寒，若有痛处，当发其痈。"}, {"ID": 782, "text": "师曰：诸痈肿，欲知有脓无脓，以手掩肿上，热者为有脓，不热者为无脓。"}, {"ID": 783, "text": "肠痈之为病，其身甲错，腹皮急，按之濡如肿状，腹无积飞，身而热，脉数，此为脓内有痈脓，薏苡附子败酱散主之。"}, {"ID": 784, "text": "薏苡附子败酱散方："}, {"ID": 785, "text": "薏苡仁十分，附子二分，败酱五分。"}, {"ID": 786, "text": "右三味，杵为末，取方寸匕，以水二升，煎减半，顿服，小便当下。"}, {"ID": 787, "text": "肠痈者，小腹肿痞，按之即痛如淋，小便自调，时时发热，自汗出，复恶寒。其脉迟紧者，脓未成，可下之，当有血。脉洪数者，脓已成，不可下也，大黄牡丹汤主之。"}, {"ID": 788, "text": "大黄牡丹汤方："}, {"ID": 789, "text": "大黄四两，牡丹一两，桃仁五十个，瓜子半升，芒消三合。"}, {"ID": 790, "text": "右五味，以水六升，煮取一升，去滓，内芒消再煎沸，顿服之，有脓当下，如先脓，当下血。"}, {"ID": 791, "text": "问曰：寸口脉浮微而涩，然当亡血，若汗出，设不汗者云何？荅曰：若身有疮，被刀斧所伤，亡血故也。"}, {"ID": 792, "text": "病金疮，王不留行散主之。"}, {"ID": 793, "text": "王不留行散："}, {"ID": 794, "text": "王不留行十分，八月采；蒴藋细叶十分，七月七日采；桑东南根自皮十分，三月三日采；甘草十八分；川椒三分，除日及闭口者，汁；黄芩二分；乾姜二分；芍药二分；厚朴二分。"}, {"ID": 795, "text": "右九味，桑根皮以上三味烧灰存性，勿令灰过，各别杵筛，合治之为散，服方寸匕，小疮即粉之，大疮但服之。产后亦可服。如风寒，桑东根勿取之。前三物皆阴乾百日。"}, {"ID": 796, "text": "排脓散方："}, {"ID": 797, "text": "枳实十六枚，芍药六分，桔梗一分。"}, {"ID": 798, "text": "右三味，杵为散，取鸡子黄一枚，以药散与鸡黄相等，揉和。"}]}, {"section": 18, "header": "趺蹶手指臂肿转筋阴狐疝蚘虫病证治", "data": [{"ID": 799, "text": "论一首、脉证一条、方五首*。"}, {"ID": 800, "text": "师曰：病趺蹶，其人但能前不能却，刺入二寸，此太阳经伤也。"}, {"ID": 801, "text": "病人常以手指臂肿动，此人身体者，蔾芦甘草汤主之。"}, {"ID": 802, "text": "蔾芦甘草汤方*。"}, {"ID": 803, "text": "转筋之为病，其人臂脚直，脉上下行，微弦，转筋入腹者，鸡屎白散主之。"}, {"ID": 804, "text": "鸡屎白散方*："}, {"ID": 805, "text": "鸡屎白*。"}, {"ID": 806, "text": "右一味，为散，取方寸匕，以水六合，和，温服。"}, {"ID": 807, "text": "阴狐疝气者，偏有小大，时时上下，蜘蛛散主之。"}, {"ID": 808, "text": "蜘蛛散方*："}, {"ID": 809, "text": "蜘蛛十四枚，熬焦；桂枝半两。"}, {"ID": 810, "text": "右二味，为散，取八分一匕，饮和服，日再服，蜜丸亦可。"}, {"ID": 811, "text": "问曰：病腹痛有虫，其脉何以别之？师曰：腹中痛，其脉当沉，若弦，反洪大，故有蚘虫。"}, {"ID": 812, "text": "蚘虫之为病，令人吐涎，心痛，发作有时。毒药不止，甘草粉蜜汤主之。"}, {"ID": 813, "text": "甘草粉蜜汤方*："}, {"ID": 814, "text": "甘草二两，粉一两重，蜜四两。"}, {"ID": 815, "text": "右三味，以水三升，先煮甘草，取二升，去滓，内粉蜜，搅令和，煎如薄粥，温服一升，差即止。"}, {"ID": 816, "text": "蚘厥者，当吐蚘。令病者静而复时烦，此为藏寒，蚘上入膈，故烦。须臾复止，得食而呕，又烦者，蚘闻食臭出，其人当自吐蚘。"}, {"ID": 817, "text": "蚘厥者，乌梅丸主之。"}, {"ID": 818, "text": "鸟梅丸方："}, {"ID": 819, "text": "乌梅三百个；细辛六两；乾姜十两；黄连一斤；当归四两；附子六两，炮；川椒四两，去汁；桂枝六两；人参、黄蘖各六两。"}, {"ID": 820, "text": "右十味，异捣筛，合治之，以苦酒渍乌梅一宿，去核，蒸之五升米下，饭熟擣成泥，和药令相得，内臼中，与蜜杵五千下，丸如梧子大，先食饮服十丸。三服，稍加至二十丸。禁生冷溃臭等食。"}]}, {"section": 19, "header": "妇人妊娠病脉证并治", "data": [{"ID": 821, "text": "脉证三条、方八首。"}, {"ID": 822, "text": "师曰：妇人得平脉，阴脉小弱，其人渴，不能食，无寒热，名妊娠，桂枝汤主之。于法六十日当有此证，设有医治逆者，却一月，加吐下者，则绝之。"}, {"ID": 823, "text": "妇人宿有症病，经断未及三月，而得漏下不止。胎动在脐上者，为症痼害。妊娠六月动者，前三月经水利时胎。下血者，后断三月衃也。所以血不止者，其症不去故也，当下其症，桂枝茯苓丸主之。"}, {"ID": 824, "text": "桂枝茯苓丸方："}, {"ID": 825, "text": "桂枝；茯苓；牡丹去心；桃仁去皮、尖，熬；芍药各等分。"}, {"ID": 826, "text": "右五味，末之，炼蜜和丸如兔屎大，每日食前服一丸，不知，加至三丸。"}, {"ID": 827, "text": "妇人怀娠六七月，脉弦发热，其胎愈胀，腹痛恶寒者，少腹如扇，所以然者，子藏开故也，当以附子汤温其藏。"}, {"ID": 828, "text": "师曰：妇人有漏下者，有半产后因续下血都不绝者，有妊娠下血者。假令妊娠腹中痛，为胞阻，胶艾汤主之。"}, {"ID": 829, "text": "芎归胶艾汤方："}, {"ID": 830, "text": "芎穷、阿胶、甘草各二两，艾叶、当归各三两，芍药四两，乾地黄。"}, {"ID": 831, "text": "右七味，以水五升，清酒五升，合煮取三升，去滓，内胶令消尽，温服一升，日三服，不差更作。"}, {"ID": 832, "text": "妇人怀娠，腹中㽲痛，当归芍药散主之。"}, {"ID": 833, "text": "当归芍药散方："}, {"ID": 834, "text": "当归三两，芍药一斤，茯苓四两，白术四两，泽泻半斤，芎藭半斤。"}, {"ID": 835, "text": "右六味，杵为散，取方寸匕，酒和，日三服。"}, {"ID": 836, "text": "妊娠呕吐不止，乾姜人参半夏丸主之。"}, {"ID": 837, "text": "乾姜人参半夏丸方："}, {"ID": 838, "text": "乾姜、人参各一两，半夏二两。"}, {"ID": 839, "text": "右三味，末之，以生姜汁糊为丸如梧子大，饮服十丸，日三服。"}, {"ID": 840, "text": "妊娠小便难，饮食如故，归母苦参丸主之。"}, {"ID": 841, "text": "当归贝母苦参丸方："}, {"ID": 842, "text": "当归、贝母、苦参各四两。"}, {"ID": 843, "text": "右三味，末之，炼蜜丸如小豆大，饮服三丸，加至十丸。"}, {"ID": 844, "text": "妊娠有水气，身重，小便不利，洒淅恶寒，起即头眩，葵子茯苓散主之。"}, {"ID": 845, "text": "葵子茯苓散方："}, {"ID": 846, "text": "葵子，茯苓三两。"}, {"ID": 847, "text": "右二味，杵为散，饮服方寸匕，日三服，小便利则愈。"}, {"ID": 848, "text": "妇人妊娠，宜常服当归散主之。"}, {"ID": 849, "text": "当归散方："}, {"ID": 850, "text": "当归、黄芩、芍药、芎藭各一两，白术半斤。"}, {"ID": 851, "text": "右五味，杵为散，酒饮服方寸匕，日再服。妊娠常服即易产，胎无苦疾，产后百病悉主之。"}, {"ID": 852, "text": "妊娠养胎，白术散主之。"}, {"ID": 853, "text": "白术散方："}, {"ID": 854, "text": "白术；芎穷；蜀椒三分，汁；牡蛎。"}, {"ID": 855, "text": "右四味，杵为散，酒服一钱匕，日三服，夜一服。但苦痛，加芍药；心下毒痛，倍加芎藭；心烦吐痛，不能食饮，加细辛一两、半夏大者二十枚，服之后，更以醋浆水服之；若呕，以醋浆水服之，后不解者，小麦汁服之；已后渴者，大麦粥服之。病虽愈，服之勿置。"}, {"ID": 856, "text": "妇人伤胎，怀身腹满，不得小便，从腰以下重，如有水气状，怀身七月，太阴当养不养，以心气实，当刺泻劳宫及关元。小便微利则愈。"}]}, {"section": 20, "header": "妇人产后病脉证治", "data": [{"ID": 857, "text": "论一首、脉证六条、方七首。"}, {"ID": 858, "text": "问曰：新产妇人有三病，一者病痓，二者病郁冒，三者大便难，何谓也？师曰：新产血虚，多汗出，喜中风，故令病痓；亡血复汗，寒多故令郁冒；亡津液，胃燥，故大便难。产妇郁冒，其脉微弱，不能食，大便反坚，但头汗出。所以然者，血虚而厥，厥而必冒，冒家欲解，必大汗出。以血虚下厥，孤阳上出，故头汗出。所以产妇喜汗出者，亡阴血虚，阳气独盛，故当汗出，阴阳乃复。大便坚，呕不能食，小柴胡汤主之。"}, {"ID": 859, "text": "病解能食，七八日更发热者，此为胃实，大承气汤主之。"}, {"ID": 860, "text": "产后腹中疼痛，当归生姜羊肉汤主之，并治腹中寒疝，虚劳不足。"}, {"ID": 861, "text": "当归生姜羊肉汤方。"}, {"ID": 862, "text": "产后腹痛，烦满不得卧，枳实芍药散主之。"}, {"ID": 863, "text": "枳实芍药散方："}, {"ID": 864, "text": "枳实，烧令黑，勿太过；芍药等分。"}, {"ID": 865, "text": "右二味，杵为散，方寸匕，日三服，并主痈脓，以麦粥下之。"}, {"ID": 866, "text": "师曰：产妇腹痛，法当以枳实芍药散，假令不愈者，此为腹中有乾血著脐下，宜下瘀血汤主之。亦主经水不利。"}, {"ID": 867, "text": "下瘀血汤方："}, {"ID": 868, "text": "大黄二两；桃仁二十枚；䗪虫二十枚，熬，去足。"}, {"ID": 869, "text": "右三味，末之，炼蜜和为四丸，以酒一升，煎一丸，取八合，顿服之。新血下如豚肝。"}, {"ID": 870, "text": "产后七八日，无太阳证，少腹坚痛，此恶露不尽，大便，烦躁发热，切脉微实，再倍发热，日晡时烦躁者，不食，食则讝语，至夜即愈，宜大承气汤主之。热在里，结在膀胱也。"}, {"ID": 871, "text": "产后风，续之数十日不解，头微痛，恶寒，时时有热，心下闷，乾呕汗出。虽又，阳旦证续在耳，可与阳旦汤。"}, {"ID": 872, "text": "产后中风，发热，面正赤，喘而头痛，竹叶汤主之。"}, {"ID": 873, "text": "竹叶汤方："}, {"ID": 874, "text": "竹叶一杷；葛根三两；防风一两；桔梗、桂枝、人参、甘草各一两；附子一枚，炮；大枣十五枚；生姜五两。"}, {"ID": 875, "text": "右十味，以水一斗，煮取二升半，分温三服，温覆使汗出。颈项强，用大附子一枚，破之如豆大，前药扬去沫，呕者加半夏半升洗。"}, {"ID": 876, "text": "妇人乳，中虚，烦乱呕逆，安中益气，竹皮大丸主之。"}, {"ID": 877, "text": "竹皮大丸方："}, {"ID": 878, "text": "生竹茹二分，石膏二分，桂枝一分，甘草七分，白薇一分。"}, {"ID": 879, "text": "右五味，末之，枣肉为丸弹子大，以饮服一丸，日三夜二服。有热者，倍白薇，烦喘者，加柏实一分。"}, {"ID": 880, "text": "产后下利虚极，白头翁加甘草阿胶汤主之。"}, {"ID": 881, "text": "白头翁加甘草阿胶汤方："}, {"ID": 882, "text": "白头翁、甘草、阿胶各二两，秦皮、黄连、蘖皮各三两。"}, {"ID": 883, "text": "右六味，以水七升，煮取二升半，内胶令消尽，分温三服。"}, {"ID": 884, "text": "附方："}, {"ID": 885, "text": "《千金》三物黄芩汤：治妇人在草蓐，自发露得风，四肢苦烦热，头痛者，与小柴胡汤。头不痛但烦者，此汤主之。"}, {"ID": 886, "text": "黄芩一两，苦参二两，乾地黄四两。"}, {"ID": 887, "text": "右三味，以水八升，煮取二升，温服一升，多吐下虫。"}, {"ID": 888, "text": "《千金》内补当归建中汤：治妇人产后虚羸不足，腹中刺痛不止，吸吸少气，或苦少腹中急，摩痛引腰皆，不能食饮。产后一月，日得服四五剂为善。令人强壮宜。"}, {"ID": 889, "text": "当归四两，桂枝三两，芍药六两，生姜三两，甘草二两，大枣十二枚。"}, {"ID": 890, "text": "右六味，以水一斗，煮取三升，分温三服，一日令尽。若大虚，加饴糖六两，汤成内之于火上暖，令饴消，若去血过多，崩内衄不止，加地黄六两、阿胶二两，合八味，汤成内阿胶。若无当归，以芎藭代之；若无生姜，以乾姜代之。"}]}, {"section": 21, "header": "妇人杂病脉证并治", "data": [{"ID": 891, "text": "论一首、脉证合十四条、方十三首。"}, {"ID": 892, "text": "妇人中风七八日，续来寒热，发作有时，经水适断，此为热入血室。其血必结，故使如疟状，发作有时，小柴胡汤主之。"}, {"ID": 893, "text": "妇人伤寒发热，经水适来，昼日明了，暮则讝语，如见鬼状然，此为热入血室，治之无犯胃气及上二焦，必自愈。"}, {"ID": 894, "text": "妇人中风，发热恶寒，经水适来，得七八日，热除脉迟，身凉和，胸胁满，如结胸状，讝语者，此为热入血室也。当刺期门，随其假而取之。"}, {"ID": 895, "text": "阳明病，下血讝语者，此为热入血室，但头汗出，当刺期门，随其实而泻之。濈然汗出者愈。"}, {"ID": 896, "text": "妇人咽中如有炙脔，半夏厚朴汤主之。"}, {"ID": 897, "text": "半夏厚朴汤方："}, {"ID": 898, "text": "半夏，厚朴三两，茯苓四两，生姜五两，乾苏叶二两。"}, {"ID": 899, "text": "右五味，以水七升，煮取四升，分温四服，日三夜一服。"}, {"ID": 900, "text": "妇人藏躁，喜悲伤欲哭，象如神灵所作，数欠伸，甘麦大枣汤主之。"}, {"ID": 901, "text": "甘草小麦大枣汤方："}, {"ID": 902, "text": "甘草二两，小麦一升，大枣十枚。"}, {"ID": 903, "text": "右三味，以水六升，煮取三升，温分三服，亦补脾气。"}, {"ID": 904, "text": "妇人吐涎沫，医反下之，心下即痞，当先治其吐涎沫，小青龙汤主之。涎沫止，乃治痞，泻心汤主之。"}, {"ID": 905, "text": "小青龙汤方。"}, {"ID": 906, "text": "泻心汤方。"}, {"ID": 907, "text": "妇人之病，因虚、积冷、结气，为诸经水断绝，至有历年，血寒积结胞门。寒伤经络，疑坚在上，呕吐涎唾，久成肺痈，形体损分；在中盘结，绕脐寒疝，或两胁疼痛，与藏相连；或结热中，病在关元。脉数无疮，肌若鱼鳞，时著男子，非止女身。在下未多，经候不匀。令阴掣痛，少腹恶寒，或引腰脊，下根气街，气冲急痛，膝胫疼烦，奄忽眩冒，状如厥颠，或有忧惨，悲伤多嗔，此皆带下，非有鬼神，久则羸瘦，脉虚多寒。"}, {"ID": 908, "text": "三十六病，千变万端。审脉阴阳，虚实紧弦，行其针药，治危得安，其虽同病，脉各异源，子当辩记，勿谓不然。"}, {"ID": 909, "text": "问曰：妇人年五十所，病下利数十日不止，暮即发热，少腹里急，腹满，手掌烦热，唇口乾燥，何也？师曰：此病属带下，何以故？曾经半产，瘀血在少腹不去。何以知之？其证唇口乾燥，故知之，当以温经汤主之。"}, {"ID": 910, "text": "温经汤方："}, {"ID": 911, "text": "吴茱萸三两；当归、芎藭、芍药各二两；人参；桂枝；阿胶；牡丹皮，；生姜；甘草各二两；半夏半升；麦门冬一升，去心。"}, {"ID": 912, "text": "右十二味，以水一斗，煮取三升，分温三服。亦主妇人少腹寒，久不受胎，兼取崩中去血，或月水来过多，及至期不来。"}, {"ID": 913, "text": "带下经水不利，少腹满痛，经一月再见者，土瓜根散主之。"}, {"ID": 914, "text": "土瓜根散方："}, {"ID": 915, "text": "土瓜根、芍药、桂枝、䗪虫各三分。"}, {"ID": 916, "text": "右四味，杵为散，酒服方寸匕，日三服。"}, {"ID": 917, "text": "寸口脉弦而大，弦则为减，大则为芤，减则为寒，芤则为虚，寒虚相搏，此名曰革。妇人则半产漏下，旋覆花汤主之。"}, {"ID": 918, "text": "旋覆花汤方："}, {"ID": 919, "text": "旋覆花三两，葱十四茎，新绛少许。"}, {"ID": 920, "text": "右三味，以水三升，煮取一升，顿服之。"}, {"ID": 921, "text": "妇人陷经，漏下，黑不解，胶姜汤主之。"}, {"ID": 922, "text": "妇人少腹满如敦状，小便微难而不渴，生后者，此为水与血俱结在血室也，大黄甘遂汤主之。"}, {"ID": 923, "text": "大黄甘遂汤方："}, {"ID": 924, "text": "大黄四两，甘遂二两，阿胶二两。"}, {"ID": 925, "text": "右三味，以水三升，煮取一升，顿服之，其血当下。"}, {"ID": 926, "text": "妇人经水不利下，抵党汤主之。"}, {"ID": 927, "text": "抵党汤方："}, {"ID": 928, "text": "水蛭三十个，熬；蝱虫三十枚，熬，去趐足；桃仁二十个，去皮、尖；大黄三两，酒浸。"}, {"ID": 929, "text": "右四味，为末，以水五升，煮取三升，去滓，温服一升。"}, {"ID": 930, "text": "妇人经水闭不利，藏坚癖不止，中有乾血，下白物，矾石丸主之。"}, {"ID": 931, "text": "矾石丸方："}, {"ID": 932, "text": "矾石三分，烧；杏仁一分。"}, {"ID": 933, "text": "右二味，末之，炼蜜和丸枣核大，内藏中，剧者再内之。"}, {"ID": 934, "text": "妇人六十二种风，及腹中血气刺痛，红蓝花酒主之。"}, {"ID": 935, "text": "红蓝花酒方："}, {"ID": 936, "text": "红蓝花一两。"}, {"ID": 937, "text": "右一味，以酒一大升，煎减半，顿服一半，未止再服。"}, {"ID": 938, "text": "妇人腹中诸疾痛，当归芍药散主之。"}, {"ID": 939, "text": "当归芍药散方。"}, {"ID": 940, "text": "妇人腹中痛，小建中汤主之。"}, {"ID": 941, "text": "小建中汤方。"}, {"ID": 942, "text": "问曰：妇人病，饮食如故，烦热不得卧，而反倚息者，何也？师曰：此名转胞，不得溺也。以胞丝了戾，故致此病。但利小便则愈，宜肾气丸主之。"}, {"ID": 943, "text": "肾气丸方："}, {"ID": 944, "text": "乾地黄八两；署蓣四两；山茱萸四两；泽泻；茯苓三两；牡丹皮三两；桂枝；附子，炮，各一两。"}, {"ID": 945, "text": "右八味，末之，炼蜜和丸梧子大，酒下十五丸，加至二十五丸，日再服。"}, {"ID": 946, "text": "蛇床子散方：温阴中坐药。"}, {"ID": 947, "text": "蛇床子仁。"}, {"ID": 948, "text": "右一味，末之，以白粉少许，和令相得，如枣大，绵裹内之，自然温。"}, {"ID": 949, "text": "少阴脉滑而数者，阴中即生疮，阴中蚀疮烂者，狼牙汤洗之。"}, {"ID": 950, "text": "狼牙汤方："}, {"ID": 951, "text": "狼牙三两。"}, {"ID": 952, "text": "右一味，以水四升，煮取半升，以绵缠筯如茧，浸汤沥阴中，日四遍。"}, {"ID": 953, "text": "胃气下泄，阴吹而正喧，此谷气之实也，膏发煎导之。"}, {"ID": 954, "text": "膏发煎方。"}, {"ID": 955, "text": "小儿疳虫蚀齿方："}, {"ID": 956, "text": "雄黄、葶苈。"}, {"ID": 957, "text": "右二味，末之，取腊日猪脂熔，以槐枝绵裹头四五枚，点药烙之。"}]}, {"section": 22, "header": "杂疗方", "data": [{"ID": 958, "text": "论一首、脉证一条、方二十二首。"}, {"ID": 959, "text": "退五藏虚热四时加减柴胡饮子方："}, {"ID": 960, "text": "冬三月加柴胡八分；白术八分；大腹槟榔四枚，并皮子用；陈皮五分；生姜五分；桔梗七分。"}, {"ID": 961, "text": "春三月加枳实，减白术，共六味。"}, {"ID": 962, "text": "夏三月加生姜三分，枳实五分，甘草三分，共八味。"}, {"ID": 963, "text": "秋三月加陈皮三分，内八味。"}, {"ID": 964, "text": "右各㕮咀，分为三帖，一帖以水三升，煮取二升，分温三服，如人行四五里进一服。如四体壅，添甘草少许，分作三小帖，每小帖以水一升，煮取七合，温服，再合为一服，重煮都成四服。"}, {"ID": 965, "text": "长服诃梨勒丸方："}, {"ID": 966, "text": "诃梨勒，燥；陈皮；厚朴各三两。"}, {"ID": 967, "text": "右三味，末之，炼蜜丸如梧子大，酒饮服二十丸，加至三十丸。"}, {"ID": 968, "text": "三物备急丸方："}, {"ID": 969, "text": "大黄一两；乾姜一两；巴豆一两，去皮、心，熬，外研如脂。"}, {"ID": 970, "text": "右药各须精新，先擣大黄、乾姜为末，研巴豆内中，合治一千杵，用为散，蜜和丸亦加，密器中贮之，莫令歇。主心腹诸卒暴百病，若中恶客忤，心腹胀满，卒痛如锥刺，气急口禁，停尸卒死者，以缓水若酒服大豆许三四丸，或不下，捧头起，灌令下咽，须臾当差，如未差，更与三丸，当腹中鸣，即吐下便差。若口禁，亦须折齿灌之。"}, {"ID": 971, "text": "治伤寒令愈不复，紫石寒食散方："}, {"ID": 972, "text": "紫石英；白石英；赤石脂；锺乳，碓鍊；括蒌根；防羊；桔梗；文蛤、鬼臼各十分；太一馀粮十分，烧；乾姜；，；桂枝，去皮，四分。"}, {"ID": 973, "text": "右十三味，杵为散，酒服方寸匕。"}, {"ID": 974, "text": "救卒死方："}, {"ID": 975, "text": "薤捣汁，灌鼻中。"}, {"ID": 976, "text": "又方："}, {"ID": 977, "text": "雄鸡冠割取血，管吹内鼻中。"}, {"ID": 978, "text": "猪脂如鸡子大，苦酒一升，煮沸，灌喉中。"}, {"ID": 979, "text": "鸡肝及血涂面上，以灰围四旁，立起。"}, {"ID": 980, "text": "大豆二七粒，以鸡子白并酒和，尽以吞之。"}, {"ID": 981, "text": "救卒死而壮热者方："}, {"ID": 982, "text": "矾石半斤，以水壹斗半煮消，以渍脚，令没踝。"}, {"ID": 983, "text": "救卒死而目闭者方："}, {"ID": 984, "text": "骑牛临面，捣薤汁灌耳中，吹皂荚末鼻中，立效。"}, {"ID": 985, "text": "救卒死而张口反折者方："}, {"ID": 986, "text": "灸手足两爪后十四壮了，饮以五毒诸膏散。"}, {"ID": 987, "text": "救卒死而四肢不收失便者方："}, {"ID": 988, "text": "马屎一升，水三斗，煮取二斗以洗之。又取牛洞一升，温酒灌口中，灸心下一寸、脐上三寸、脐下四寸，各一百壮，差。"}, {"ID": 989, "text": "救小儿卒死而吐利，不知是何病方："}, {"ID": 990, "text": "狗屎一丸，绞取汁以灌之。无湿者，水煮乾者取汁。"}, {"ID": 991, "text": "尸蹶脉动而无气，气闭不通，故静而死也。"}, {"ID": 992, "text": "治方："}, {"ID": 993, "text": "菖蒲屑，内鼻两孔中吹之，令人以桂屑著舌下。"}, {"ID": 994, "text": "又方："}, {"ID": 995, "text": "取左角发方寸，烧末，酒和，灌令入喉，立起。"}, {"ID": 996, "text": "救卒死客忤死，还魂汤主之方："}, {"ID": 997, "text": "麻黄三两，去节；杏仁去皮、尖，七十个；甘草一两，炙。"}, {"ID": 998, "text": "右三味，以水八升，煮取三升，去滓，分令咽之。通治诸感忤。"}, {"ID": 999, "text": "又方："}, {"ID": 1000, "text": "韭根一把；乌梅二七个；吴茱萸半升，炒。"}, {"ID": 1001, "text": "右三味，以水一斗煮之，以病人栉内中，三沸，栉浮者生，沉者死。煮取三升，去滓，分饮之。"}, {"ID": 1002, "text": "救自缢死，旦至暮，虽已冷，必可治。暮至旦，少难也，恐此当言忿气盛故也。然夏时夜短于昼，又热，犹应可治。又云：心下苦微温者，一日以上，犹可治之方。"}, {"ID": 1003, "text": "徐徐抱解，不得截绳，上下安被卧之。一人以脚踏其两肩，手少挽其发，常弦弦勿纵之。一人以手按据胸上，数动之。一人摩拌臂胫，屈伸之。若已僵，但渐渐强屈之，并按其腹。如此一炊顷，气从口出，呼吸眼开，而犹引按莫置，亦勿苦劳之。须臾，可少桂汤及粥清含与之，令濡喉，渐渐能咽，乃稍止。若向令两人以管吹其两耳，𣏝好。此法最善，无不活者。"}, {"ID": 1004, "text": "凡中暍死，不可使得冷，得冷便死，疗之方。"}, {"ID": 1005, "text": "屈草带，绕暍人脐，使三两人溺其中，令温。亦可用热泥和屈草，亦可扣瓦椀底按及车缸以著暍人，取令溺，须得流去。此谓道路穷，卒无汤，当令溺其中，欲使多人溺，取令温若汤，使可与之，不可泥及车缸，恐此物冷。暍既在夏月，得热泥土、暖车缸，亦可用也。"}, {"ID": 1006, "text": "救溺死方："}, {"ID": 1007, "text": "取竈中灰两石馀以埋人，从头至足，水出七孔，即活。"}, {"ID": 1008, "text": "右疗自缢溺暍之法，并出自张仲景为之。其意殊绝，殆非常情所及，本草所能关，实救人之大术矣。伤寒家数有暍病，非此遇热之暍。"}, {"ID": 1009, "text": "治马坠及一切筋骨损方："}, {"ID": 1010, "text": "大黄一两，切，侵汤成下；绯帛如手大，烧灰；乱发如鸡子大，烧灰用；久用炊单布一尺，烧灰；败蒲一握，三寸；桃仁四十九个，去皮、尖，熬；甘草如中指节，炙，锉。"}, {"ID": 1011, "text": "右七味，以童子小便量多少煎汤成，内酒一大盏，次下大黄，去滓，分温三服。先锉败蒲席半领，煎汤浴，衣被盖覆，斯须通利数行，痛楚立差。利及浴水赤，勿怪，即瘀血也。"}]}, {"section": 23, "header": "禽兽鱼虫禁忌并治", "data": [{"ID": 1012, "text": "论辩二首、合九十法、方二十一首。"}, {"ID": 1013, "text": "凡饮食滋味，以养于生，食之有妨，反能为害。自非服药炼液，焉能不饮食乎？切见时人，不闲调摄，疾疢竞起，若不因食而生，苟全其生，须知切忌者矣。所食之味，有与病相宜，有与身为害，若得宜则益体，害则成疾，以此致危，例皆难疗。凡煮药饮汁，以解毒者，虽云救急，不可热，更甚，宜冷饮之。"}, {"ID": 1014, "text": "肝病禁辛，心病禁咸，脾病禁酸，肺病禁苦，肾病禁甘。春不食肝，夏不食心，秋不食肺，冬不食肾，四季不食脾。辩曰：春不食肝者，为肝气王，脾气败，若食肝，则又补肝，脾气反尤甚，不可救。又肝王之时，不可以死气入肝，恐伤魂也。若非王时即虚，以肝补之佳，余藏准此。"}, {"ID": 1015, "text": "凡肝藏自不可轻啖，自死者弥甚。凡心皆为神识所舍，切食之，使人来生复其报对矣。凡肉及肝，落地不著尘土者，不可食之。猪肉落水浮者，不可食。诸肉及鱼，若狗不食，鸟不啄者，不可食。诸肉不乾，火炙不动，见水自动者，不可食之。肉中有如朱点者，不可食之。六畜肉热血不断者，不可食之。父母及身本命肉，食之令人神魂不安。食肥肉及热羹，不得饮冷水。诸五藏及鱼，投地尘上不污者，不可食之。秽饭、馁肉、臭鱼，食之皆伤人。自死肉，口闭者，不可食之。六畜自死，皆疫死，则有毒，不可食之。兽自死，北首及伏地者，食之杀人。食生肉，饱饮乳，变成白虫。疫死牛肉，食之令病洞下，亦致坚积，宜利药下之。脯脏米瓮中，有毒，及经夏食之，发肾病。"}, {"ID": 1016, "text": "治自死六畜肉中毒方："}, {"ID": 1017, "text": "黄蘖屑，捣服方寸匕。"}, {"ID": 1018, "text": "治食郁肉漏脯中毒方："}, {"ID": 1019, "text": "烧犬屎，酒服方寸匕，每服人乳汁亦良。饮生韭汁三升，亦得。"}, {"ID": 1020, "text": "治黍米中藏乾脯食之中毒方："}, {"ID": 1021, "text": "大豆浓煮汁，饮数升即解。亦治狸肉漏脯等毒。"}, {"ID": 1022, "text": "治食生肉中毒方："}, {"ID": 1023, "text": "掘地深三尺，取其下土三升，以水五升煮数沸，澄清汁，饮一升，即愈。"}, {"ID": 1024, "text": "治六畜鸟兽肝中毒方："}, {"ID": 1025, "text": "水浸豆豉，绞取汁，服数升愈。"}, {"ID": 1026, "text": "马脚无夜眼者，不可食之。食酸马肉，不饮酒，则杀人。马肉不可热食，伤人心。马鞍下肉，食之杀人。白马黑头者，不可食之。白马青蹄者，不可食之。马肉、㹠肉共食，饱醉卧，大忌。驴马肉合猪肉食之，成霍乱。马肝及尾，不可妄食，中毒害人。"}, {"ID": 1027, "text": "治马肝毒中人未死方："}, {"ID": 1028, "text": "雄鼠屎二七粒，求之，水和服，日再服。"}, {"ID": 1029, "text": "又方："}, {"ID": 1030, "text": "人垢，取方寸匕，服之佳。"}, {"ID": 1031, "text": "治食马肉中毒欲死方："}, {"ID": 1032, "text": "香豉二两，杏仁三两。"}, {"ID": 1033, "text": "右二味，蒸一食顷，熟，杵之服，日再服。"}, {"ID": 1034, "text": "又方："}, {"ID": 1035, "text": "煮芦根汁，饮之良。"}, {"ID": 1036, "text": "疫死牛，或目赤，或黄，食之大忌。牛肉共猪肉食之，必作寸白虫。青牛肠，不可合犬肉食之。牛肺从三月至五月，其中有虫如马尾，割去勿食，食则损人。牛、羊、猪肉皆不得以楮木、桑木蒸炙，食之令人腹内生虫。啖蛇牛肉杀人。何以知之？啖蛇者，毛发向后顺者是也。"}, {"ID": 1037, "text": "治啖蛇牛肉食之欲死方："}, {"ID": 1038, "text": "饮人乳汁一升，立愈。"}, {"ID": 1039, "text": "又方："}, {"ID": 1040, "text": "以泔洗头，饮一升愈。"}, {"ID": 1041, "text": "牛肚细切，以水一斗，煮取一升，暖饮之，大汗出者愈。"}, {"ID": 1042, "text": "治食牛肉中毒方："}, {"ID": 1043, "text": "甘草煮汁饮之，即解。"}, {"ID": 1044, "text": "羊肉其有宿热者，不可食之。羊肉不可共生鱼、酪食之，害人。羊蹄甲中有珠子白者，名羊悬筋，食之令人癫。白羊黑头，食其脑，作肠痈。羊肝共生椒食之，破人五藏。猪肉共羊肝和食之，令人心闷。猪肉以胡荽同食，烂人脐。猪脂不可合梅子食之。猪肉和葵食之，少气。鹿人不可和蒲白作羹，食之发恶疮。麋脂及梅李子，若妊妇食之，令子青盲，男子伤精。麞肉不可合煆及生菜、梅、李果食之，皆病人。痼疾人不可食熊肉，令终身不愈。白犬自死，不出舌者，食之害人。食狗鼠馀，令人发瘻疮。"}, {"ID": 1045, "text": "治食犬肉不消，心下坚或腹胀，口乾大渴，心急发热，妄语如狂，或洞下方："}, {"ID": 1046, "text": "杏仁一升，合皮熟，研用。"}, {"ID": 1047, "text": "右以沸汤三升和，取汁分三服，利下肉片，大验。"}, {"ID": 1048, "text": "妇人妊娠，不可食兔肉、山羊肉及鳖、鸡、鸭，令子无声音。兔肉不可合白鸡肉食之，令人面发黄。兔肉著乾姜食之，成霍乱。凡鸟自死，口不闭，翅不合者，不可食之。诸禽肉，肝青者，食之杀人。鸡有六翮四距者，不可食之。乌鸡白首者，不可食之。鸡不可共葫蒜食之，滞气。山鸡不可合鸟兽肉食之。雉肉久食之，令人瘦。鸭卵不可合鳖肉食之。妇人妊娠食雀肉，令子淫乱无耻。雀肉不可合李子食之。燕肉勿食，入水为蛟龙所啖。"}, {"ID": 1049, "text": "鸟兽有中毒箭死者，其肉有毒，解之方："}, {"ID": 1050, "text": "大豆煮汁及𥂁汁，服之解。"}, {"ID": 1051, "text": "鱼头正白如连珠至脊上，食之杀人。鱼头中无腮者，不可食，食之杀人。鱼无肠胆者，不可食，食之三年阴不起，女子绝生。鱼头似有角者，不可食之。鱼目合者，不可食之。六甲日，勿食鳞甲之物。鱼不可合鸡肉食之。鱼不得合鸬鹚肉食之。鲤鱼鮓不可合小豆藿食之，其子不可合猪肝食之，害人。鲤鱼不可合犬肉食之。鲫鱼不可合猴雉肉食之。一云：不可合猪肝食。鯷鱼合鹿肉生食，令人筋甲缩。青鱼鮓不可合生葫荽及生葵，并麦中食之。鰌、鳝不可合白犬血食之。龟肉不可合酒、果子食之。鳖目四陷者及厌下有王字形者，不可食之。其肉不得合鸡鸭子食之。龟、鳖肉不可合苋菜食之。鰕无须及腹下通黑，煮之反白者，不可食之。食脍，饮乳酪，令人腹中生虫，为瘕。"}, {"ID": 1052, "text": "脍食之，在心胸间不化，吐复不出，速下除之，久成症病，治之方："}, {"ID": 1053, "text": "橘皮一两，大黄二两，朴消二两。"}, {"ID": 1054, "text": "右三味，以水一大升，煮至小升，顿服即消。"}, {"ID": 1055, "text": "食脍多不消，结为症病。治之方："}, {"ID": 1056, "text": "马鞭草。"}, {"ID": 1057, "text": "右一味，捣汁饮之。或以姜叶汁饮之一升，亦消。又可服吐药吐之。"}, {"ID": 1058, "text": "食鱼后食毒，两种烦乱，治之方："}, {"ID": 1059, "text": "橘皮。"}, {"ID": 1060, "text": "右浓煎汁，服之即解。"}, {"ID": 1061, "text": "食鯸鮧鱼中毒方："}, {"ID": 1062, "text": "芦根。"}, {"ID": 1063, "text": "右煮汁，服之即解。"}, {"ID": 1064, "text": "蟹目相向，足班目赤者，不可食之。"}, {"ID": 1065, "text": "食蟹中毒，治之方："}, {"ID": 1066, "text": "紫苏。"}, {"ID": 1067, "text": "右煮汁，饮之三升。紫苏子捣汁饮之，亦良。"}, {"ID": 1068, "text": "又方："}, {"ID": 1069, "text": "冬瓜汁饮二升，食冬瓜亦可。"}, {"ID": 1070, "text": "凡蟹未遇霜，多毒。其熟者乃可食之。蜘蛛落食中，有毒，勿食之。凡蜂、蝇、虫蚁等，多集食上，食之致瘻。"}]}, {"section": 24, "header": "果实菜谷禁忌并治", "data": [{"ID": 1071, "text": "果子生食生疮。果子落地经宿，虫蚁食之者，人大忌食之。生米停留多日有损处，食之伤人。桃子多食，令人热，仍不得入水浴，令人病淋沥寒热病。杏酪不熟伤人。梅多食坏人齿。李不可多食，令胪胀。林檎不可多食，令人百脉弱。橘柚多食，令人口爽，不知五味。梨不可多食，令人寒中。金疮、产妇亦不宜食之。樱桃、杏多食伤筋骨。安石榴不可多食，损人肺。胡桃不可多食，令人动疾饮。生枣多食，令人热渴气胀。寒热羸瘦者，弥不可食，伤人。"}, {"ID": 1072, "text": "食诸果中毒治之方："}, {"ID": 1073, "text": "猪骨。"}, {"ID": 1074, "text": "右一味，末之，水服方寸匕。亦治马肝漏脯等毒。"}, {"ID": 1075, "text": "木耳赤色及仰生者，勿食。菌仰卷及赤色者不可食。"}, {"ID": 1076, "text": "食诸菌中毒，闷乱欲死，治之方："}, {"ID": 1077, "text": "人粪汁饮一升，土浆饮一二升。大豆浓煮汁饮之，服诸吐利药，并解。"}, {"ID": 1078, "text": "食枫柱菌而哭不止，治之以前方。"}, {"ID": 1079, "text": "误食野芋，烦毒欲死，治之方。"}, {"ID": 1080, "text": "蜀椒闭口者有毒，误食之，戟人咽喉，气病欲绝，或吐下白沫，身体痹冷，急治之方。"}, {"ID": 1081, "text": "肉桂煎汁饮之。，或食蒜，或饮地浆，或浓煮豉汁饮之，并解。"}, {"ID": 1082, "text": "正月勿食生葱，令人面生游风。二月勿食蓼，伤人肾。三月勿食小蒜，伤人志性。四月、八月勿食胡荽，伤人神。五月勿食韭，令人乏气力。五月五日勿食一切生菜，发百病。六月、七月勿食茱萸，伤神气。八月、九月勿食姜，伤人神。十月勿食，损人心，伤心脉。十一月、十二月勿食薤，令人多涕唾。"}, {"ID": 1083, "text": "四季勿食生葵，令人饮食不化，发日病。非但食中，药中皆不可用，深宜慎之。时病差未健，食生菜，手足必肿。夜食生菜，不利人。"}, {"ID": 1084, "text": "十月勿食被霜生菜，令人面无光，目涩心痛，腰疼，或发心疟。疟发时，手足十指爪皆青，困委。葱、韭初生芽者，食之伤人心气。饮白酒，食生韭，令人病增。生葱不可共蜜食之，杀人。独颗蒜弥忌。枣合生葱食之，令人病。生葱和雄鸡、雉、大肉食之，令人七窍经年流血。食糖、蜜后四日内食生葱、蒜，令人心痛。夜食诸姜、蒜、葱等，伤人心。芜菁根多食，令人气胀。薤不可共牛肉作羹，食之成瘕病，韭亦然。莼多病，动痔疾。野苣不可同蜜食之，作内痔。白苣不可共酪同食，作𧏾虫。黄瓜食之，发热病。葵心不可食，伤人，叶尤冷，黄背赤茎者，勿食之。胡荽久食之，令人多忘。病人不可食胡荽及黄花菜。芋不可多食，动病。妊妇食姜，令子馀指。蓼多食，发心痛。蓼和生鱼食之，令人夺气，阴咳疼痛。芥菜不可共兔肉食之，成恶邪病。小蒜多食，伤人心力。"}, {"ID": 1085, "text": "食躁或躁方："}, {"ID": 1086, "text": "豉。"}, {"ID": 1087, "text": "右浓煮汁饮之。"}, {"ID": 1088, "text": "钓吻与芹菜相似，误食之，杀人，解之方："}, {"ID": 1089, "text": "荠苨八两。"}, {"ID": 1090, "text": "右一味，水六升，煮取二升，分温二服。"}, {"ID": 1091, "text": "菜中有水莨菪，叶圆而先，有毒。误食之，令人狂乱，状如中风，或吐血，治之方："}, {"ID": 1092, "text": "甘草。"}, {"ID": 1093, "text": "右煮汁，服之，即解。"}, {"ID": 1094, "text": "春秋二时，龙带精入芹菜中，人偶食之为病。发时手背腹满，痛不可忍，各蛟龙病，治之方："}, {"ID": 1095, "text": "硬糖二三升。"}, {"ID": 1096, "text": "右一味，日两度服之，吐出如蜥蜴三五枚。"}, {"ID": 1097, "text": "食苦瓜中毒，治之方："}, {"ID": 1098, "text": "黎穰。"}, {"ID": 1099, "text": "右煮汁，数服之，解。"}, {"ID": 1100, "text": "扁豆，寒热者不可食之。久食小豆，令人枯燥。食大豆等，忌啖猪肉。大麦久食，令人作㿍。白黍米不可同饴蜜食，亦不可合葵食之。荍麦面多食之，令人发落。𥂁多食，伤人肺。食冷物，冰人齿。食热物，勿饮冷水。饮酒食生苍耳，令人心痛。夏月大醉汗流，不得冷水洗著身，及使扇，即成病。饮酒大忌灸腹背，令人肠结。醉后勿饱食，发寒热。饮酒食猪肉，卧禾稻穰中，则发黄。食治，多饮酒，大忌。凡水及酒，照见人影动者，不可饮之。醋合酪食之，令人血瘕。食白米粥，勿食生苍耳，成走疰。食甜粥已，食𥂁即吐。犀角筋搅饮食，沫出及浇地坟起者，食之杀人。"}, {"ID": 1101, "text": "饮食中毒，烦满，治之方："}, {"ID": 1102, "text": "苦参三两，苦酒一升半。"}, {"ID": 1103, "text": "右二味，煮三沸，三上三下，服之，吐食出，即差。或以水煮亦得。"}, {"ID": 1104, "text": "又方："}, {"ID": 1105, "text": "犀角汤亦佳。"}, {"ID": 1106, "text": "贪食，食多不消，心腹坚满痛，治之方："}, {"ID": 1107, "text": "𥂁一升，水三升。"}, {"ID": 1108, "text": "右二味，煮令𥂁消，分三服，当吐出食，便差。"}, {"ID": 1109, "text": "矾石生入腹，破人心肝。亦禁水。商陆以水服，杀人。葶苈子传头疮，药成入脑，杀人。水银入人耳，及六畜等，皆死。以金银著耳边，水银则吐。苦练无子者，杀人。凡诸毒，多是假毒以投，元知时宜煮甘草荠苨汁饮之，通诸毒药。"}]}], "bookname": "金匮要略", "writer": null, "type": "医学", "age": "[东汉] 170年-219年"}